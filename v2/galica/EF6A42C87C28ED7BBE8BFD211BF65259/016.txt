淨土經已外於大小乘顯密諸經受持讀誦悉名讀
誦雜行第三禮拜雜行者除上禮拜彌陁已外於一
切諸佛菩薩等及諸世天等禮拜恭敬悉名禮拜雜
行私云見此文弥須捨雜修專豈捨百即百生專修
正行堅執千中無一雜修雜行乎行者能思量之又
云貞元入藏錄中始自大般若經六百巻終于法常
住經顯密大乘經揔六百三十七部二千八百八十
三巻也皆須攝讀誦大乘之一句當知隨他之前蹔
雖開定散門隨自之後還閇定散門一開以後永不
閇者唯是念佛一門又云念佛行者必可具足三心
