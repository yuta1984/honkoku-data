謂爲得我慢心充滿或有阿練若納衣在空閑自謂
行眞道輕賤人間者貪著利養故與白衣說法爲世
所恭敬如六通羅漢乃至常在大衆中欲毀我等故
向國王大臣婆羅門居士及餘比丘衆誹謗說我惡
謂是邪見人說外道論議濁劫惡世中多有諸恐怖
惡鬼入其身罵詈毀辱我濁世惡比丘不知佛方便
隨宜所說法惡口而嚬蹙數【婁＋殳】數見擯出《割書：已｜　上》涅槃經云
我涅槃後無量百歳四道聖人悉復涅槃正法滅後
於像法中當有比丘似像持律少讀誦經貪嗜飲食
長養其身雖著袈裟猶如獵師細視徐行如猫伺鼠
