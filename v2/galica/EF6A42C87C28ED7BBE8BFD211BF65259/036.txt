客則避席刷襟曰佛教斯區旨趣難窮不審多端理
非不明但法然聖人選擇現在也以諸佛諸經諸菩
薩諸天等載捨閇閣抛其文顯然也因兹聖人去國
善神捨所天下飢渇世上疫病今主人廣引經文明
示理非故妄執既飜耳目數朗所詮國土泰平天下
安穩自一人至萬民所好也所樂也早止一闡提之
施永致衆僧尼之供収佛海之白浪截法山之緑林
世成𦏁農之世國為唐虞之國然後斟酌法水之淺
深崇重佛家之棟梁矣
主人恱曰鳩化為鷹雀變爲蛤恱哉汝交蘭室之友
