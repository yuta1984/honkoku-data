居西土教主之鵝王或止四百餘迴之如法經成西
方浄土之三部經或停天台大師講爲善導講如此
群類其誠難盡是非破佛哉是非破法哉是非破僧
哉此邪義則依選擇也嗟呼悲哉背如來誠諦之禁
言哀矣隨愚侣迷惑之麤語早思天下之靜謐者湏
斷國中之謗法矣
客曰若斷謗法之輩若絶佛禁之違者如彼經文可
行斬罪歟若然者殺害相加罪業何爲哉則大集經
云剃頭著袈裟持戒及毀戒天人可供養彼則為供
養我是我子若有撾打彼則爲打我子若罵辱彼則
