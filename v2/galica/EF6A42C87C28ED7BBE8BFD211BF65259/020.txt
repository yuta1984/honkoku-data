佛教好謗忘正善神不成怒哉捨圓好偏惡鬼不得
便哉不如修彼萬祈禁此一㐫矣
客殊作色曰我本師釋迦文說浄土三部經以來曇
鸞法師捨四論講說一向歸浄土道綽禪師閣涅槃
廣業偏弘西方行業善導和尚抛雜行立專修慧心
僧都集諸經之要文宗念佛之一行貴重彌陁誠以
然矣又徃生之人其幾哉就中法然聖人幼少而昇
天台山十七而渉六十巻並究八宗具得大意其外
一切經論七遍反覆章䟽傳記莫不究看智齊日月
徳越先師雖然猶迷出離之趣不辨涅槃之旨故徧
