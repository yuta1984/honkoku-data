沒在於阿鼻地獄所受身形縱横八萬四千廣披衆
經專謗法悲哉皆出正之門而深入邪法之獄愚矣
各懸惡教之綱而鎮纒謗教網此朦霧之迷沉彼盛
焔之底豈不愁哉豈不苦哉汝早改信仰之寸心速
歸實乘之一善然則三界皆佛國也佛國其衰哉十
方悉寳土也寳土何壞哉國無衰微土無破壊身是
安全心是禪定此詞此言可信可崇矣
客曰今生後生誰不慎誰不恐披此經文具承佛語
誹謗之科至重毀法之罪誠深我信一佛抛諸佛仰
三部經而閣諸經是非私曲之思則隨先逹之詞十
