天欲界一切處七味三精氣損减無有餘解脫諸善
論當時一切盡所生華菓味希少亦不美諸有井泉
池一切盡枯涸土地悉鹹鹵剖裂成丘澗諸山皆燋
燃天龍不降雨苗稼皆枯死生者皆死盡餘草更不
生雨土皆昏闇日月不現明四方皆亢旱數現諸惡
瑞十不善業道貪瞋癡倍増衆生於父母觀之如獐
鹿衆生及壽命色力威樂減遠離人天樂皆悉墮惡
道如是不善業惡王惡比丘毀壞我正法損减天人
道諸天善神王悲愍衆生者棄此濁鬼神亂故萬民
亂賊來劫國百姓亡喪臣君太子王子百官共生是
