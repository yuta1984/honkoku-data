一闡提道若犯四重作五逆罪自知定犯如是重事
而心初無怖畏懴悔不肯發露於彼正法永無護惜
建立之毀呰輕賤言多過咎如是等人亦名趣向一
闡提道唯除如此一闡提輩施其餘者一切讃歎又
云我念往昔於閻浮提作大國王名曰仙豫愛念敬
重大乘經典其心純善無有麤惡嫉恡善男子我於
爾時心重大乘聞婆羅門誹謗方等聞已即時斷其
命根善男子以是因緣從是已來不堕地獄又云如
來皆爲國王行菩薩道時斷絶爾所婆羅門命又云
殺有三謂下中上下者蟻子乃至一切畜生唯除菩
