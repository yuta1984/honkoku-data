客曰天下之灾國中之難余非獨嘆衆皆悲今入蘭
室初承芳詞神聖去辭灾難並起出何經哉聞其證
據矣
主人曰其文繁多其證弘博金光明經云於其國土
雖有此經未甞流布生捨離心不樂聽聞亦不供養
尊重讃歎見四部衆持經之人亦復不能尊重乃至
供養遂令我等及餘眷屬無量諸天不得聞此甚深
妙法背甘露味失正法流無有威光及以勢力増長
惡趣損减人天墜生死河乖涅槃世尊我　等四王
并諸眷屬及藥叉等見如斯事捨其國土無擁護心
