聖道淨土二門而捨聖道正歸淨土之文初聖道門
者就之有二乃至准之思之應存密大及以實大然
則今眞言佛心天台華嚴三論法相地論攝論此等
八家之意正在此也曇鸞法師往生論注云謹案龍
樹菩薩十住毗婆沙云菩薩求阿毗跋致有二種道
一者難行道二者易行道此中難行道者即是聖道
門也易行道者即是淨土門也淨土宗學者先須知
此㫖設雖先學聖道門人若於淨土門有其志者須
弃聖道歸於淨土又云善導和尚立正雜二行捨雜
行歸正行之文第一讀誦雜行者除上觀經等往生
