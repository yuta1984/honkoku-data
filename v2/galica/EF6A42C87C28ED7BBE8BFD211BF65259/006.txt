非但我等捨棄是王亦有無量守護國土諸大善神
皆悉捨去既捨離已其國當有種種灾禍喪失國位
一切人衆皆無善心唯有繫縛殺害瞋諍互相讒諂
枉及無辜疫病流行彗星數出兩日並現薄蝕無恒
黒白二虹表不祥相星流地動井内發聲暴雨惡風
不依時節常遭飢饉苗實不成多有他方怨賊侵掠
國内人民受諸苦惱土地無有可樂之䖏《割書：已｜　上》大集經
云佛法實隱沒鬚髮爪皆長諸法亦忘失當時虚空
中大聲震於地一切皆徧動猶如水上輪城壁破落
下屋宇悉圯坼樹林根枝葉華葉菓藥盡唯除淨居
