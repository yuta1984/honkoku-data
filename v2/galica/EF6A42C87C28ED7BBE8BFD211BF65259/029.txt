薩示現生者以下殺因緣墮於地獄畜生餓鬼具受
下苦何以故是諸畜生有微善根是故殺者具受罪
報中殺者從凢夫人至阿那含【人＋爫＋口】是名爲中以是業因
墮於地獄畜生餓鬼具受中苦上殺者父母乃至阿
羅漢辟支佛畢定菩薩墮於阿鼻大地獄中善男子
若有能殺一闡提者則不墮此三種殺中善男子彼
諸婆羅門等一切皆是一闡提也《割書：已｜　上》仁王經云佛告
波斯匿王是故付屬諸國王不付屬比丘比丘尼何
以故無王威力涅槃經云今以無上正法付屬諸王
大臣宰相及四部衆毀正法者大臣四部之衆應當
