也
客則和曰下經謗僧一人難論然而以大乘經六百
三十七部二千八百八十三巻并一切諸佛菩薩及
諸世天等載捨閇閣抛四字其詞勿論也其文顯然
也守此瑕瑾成其誹謗迷而言歟覺而語歟賢愚不
辨是非難定但灾難之起因選擇之由盛増其詞彌
談其旨所詮天下泰平國土安穩君臣所樂土民所
思也夫國依法而昌法因人而貴國亡人滅佛誰可
崇法誰可信哉先祈國家須立佛法若消灾止難有
術欲聞
