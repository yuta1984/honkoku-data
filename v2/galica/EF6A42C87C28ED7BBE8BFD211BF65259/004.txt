堺之祭祀若哀萬民百姓而行國主國宰之德政雖
然唯摧肝膽彌逼飢疫乞客溢目死人滿眼卧屍爲
觀並尸作橋觀夫二離合璧五緯連珠三寶在世百
王未窮此世早衰其法何廢是依何禍是由何誤矣
主人曰獨愁此事憤悱胸臆客來共嘆屢致談話夫
出家而入道者依法而期佛也而今神術不協佛威
無驗具覿當世之體愚發後生之疑然則仰圓覆而
吞恨俯方載而深慮倩傾微管聊披經文世皆背正
人悉歸惡故善神捨國而相去聖人辭所而不還是
以魔來灾起不可不言不可不恐
