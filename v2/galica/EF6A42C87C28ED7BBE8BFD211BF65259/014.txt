常唱是言我得羅漢外現賢善内懷貪嫉如受啞法
婆羅門等實非沙門現沙門像邪見熾盛誹謗正法
《割書：已｜　上》就文見世誠以然矣不誡惡侣者豈成善事哉客
猶憤曰明王因天地而成化聖人察理非而治世世
上之僧侣者天下之所歸也於惡侣者明王不可信
非聖人者賢哲不可仰今以賢聖之尊重則知龍象
之不輕何吐妄言強成誹謗以誰人謂惡比丘哉委
細欲聞矣
主人曰後鳥羽院御宇有法然作選擇集矣則破一
代之聖教徧迷十方之衆生其選擇云道綽禪師立
