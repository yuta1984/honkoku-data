抑以近年之灾難課往代之由強恐之聊引先例可
悟汝迷止觀第二引史記云周末有被髮祖身不依
禮度者弘決第二釋此文引左傳曰初平王之東遷
也伊川見被髮者而於野祭識者曰不及百年其禮
先亡爰知徴前顯灾後致又阮藉逸才蓬頭散帶後
公卿子孫皆敩之奴苟相辱者方逹自然撙節兢持
者呼為田舎是爲司馬氏滅相《割書：已｜　上》又案慈覺大師入
唐巡禮記云唐武宗皇帝㑹昌元年勑令章敬寺鏡
霜法師於諸寺傳彌陁念佛教毎寺三日巡輪不絶
同二年廻鶻國之軍兵等侵唐堺同三年河北之節
