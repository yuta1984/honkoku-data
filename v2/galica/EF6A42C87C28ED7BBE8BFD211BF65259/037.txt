成麻畒之性誠顧其難專信此言風和浪靜不日豊
年耳但人心者隨時而移物性者依境而改譬猶水
中之月動波陣前之軍靡劔汝當座雖信後定永忘
若欲先安國土而祈現當者速廻情慮急加對治所
以者何藥師經七難内五難忽起二難猶殘所以他
國侵逼難自界叛逆難也大集經三灾内二灾早顯
一灾未起所以兵革灾也金光明經内種種灾過一
一雖起他方怨賊侵掠國内此灾未露此難未來仁
王經七難内六難今盛一難未現所以四方賊來侵
國難也加之國土亂時先鬼神亂鬼神亂故萬民亂
