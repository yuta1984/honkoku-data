則觀鷲頭之月鶴勒之流亦傳鷄足之風誰謂褊一
代之教廢三寶之跡哉若有其證委聞其故矣
主人喻曰佛閣連甍經藏並軒僧者如竹葦侶者似
稲麻崇重年舊尊貴日新但法師諂曲而迷惑人倫
王臣不覺而無辨邪正仁王經云諸惡比丘多求名
利於國王太子王子前自說破佛法因縁破國因緣
其王不別信聽此語橫作法制不依佛戒是為破佛
破國因緣《割書：已｜　上》涅槃經云菩薩於惡象等心無恐怖於
惡知識生怖畏心爲惡象殺不至三趣為惡友殺必
至三趣《割書：已｜　上》法華經云惡世中比丘邪智心諂曲未得
