　立正安國論　　　大日本帝國沙門日蓮撰
旅客來嘆曰自近年至近日天變地夭飢饉疫癘遍
満天下廣迸地上牛馬斃巷骸骨充路招死之輩既
超大半不悲之族敢無一人然閒或專利劔即是之
文唱西土教主之名或恃衆病悉除之願誦東方如
來之經或仰病即消滅不老不死之詞崇法華真實
之妙文或信七難即滅七福即生之句調百座百講
之儀有因秘密真言之教灑五瓶之水有全坐禅入
定之儀澄空觀之月若書七鬼神之號而押千門若
圖五大力之形懸萬戸若拜天神地祗而企四角四
