今就此文具案事情百鬼早亂萬民多亡先難是明
後何疑若所殘之難依惡法之科並起竸來者其時
何為㦲【㦲－丿】帝王者基國家而治天下人臣者領田園而
保世上而他方賊来而侵逼其國自界叛逆而掠領
其地豈不驚㦲豈不騷哉失國滅家何所遁世汝湏
思一身之安堵者先禱四表之靜謐者歟就中人之
在世各恐後生是以或信邪教或貴謗法各雖惡迷
是非而猶哀歸佛法何同以信心之力妄宗邪義之
詞哉若執心不翻亦曲意猶存早辭有為之郷必墮
無閒之獄所以者何大集經云若有國王於無量世
