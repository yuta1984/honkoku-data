長吹漂人民内外親戚其共謀叛其王不久當遇重
病壽終之後生大地獄中乃至如王夫人太子大臣
城主村主郡守宰官亦復如是《割書：已｜　上》夫四經文朗萬人
誰疑而盲瞽之輩迷惑之人妄信邪說不辨正教故
天下世上於諸佛衆經生捨離之心無擁護之志仍
善神聖人捨國去所是以惡鬼外道成灾致難矣
客作色曰後漢明帝者悟金人之夢得白馬之教上
宮太子者誅守屋之逆成寺塔之搆爾來上自一人
下至萬民崇佛像專經巻然則叡山南都園城東寺
四海一州五畿七道佛經星羅堂宇雲布鶖子之族
