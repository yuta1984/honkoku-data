即便往至說法者所與是破戒諸惡比丘極其戰闘
爾時說法者得免厄害王於爾時身被刀劔箭槊之
瘡體無完處如芥子許爾時覺德尋讃王言善哉王
今眞是護正法者當來之世此身當爲無量法器王
於是時得聞法已心大歡喜尋即命終生阿閦佛國
而為彼佛作第一弟子其王將從人民眷属有戰闘
者歡喜者一切不退菩提之心命終悉生阿閦佛國
覺德比丘却後壽終亦得往生阿閦佛國而爲彼佛
作聲聞衆中第二弟子若有正法欲滅盡時應當如
是受持擁護迦葉爾時王者則我身是說法比丘迦
