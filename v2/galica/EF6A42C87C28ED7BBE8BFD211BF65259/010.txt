大風吹殺萬姓國土山河樹木一時滅没非時大風
黒風赤風青風天風地風火風水風如是變爲五難
也天地國土亢陽炎火洞然百草亢旱五穀不登土
地赫燃萬姓滅盡如是變時爲六難也四方賊來侵
國内外賊起火賊水賊風賊鬼賊百姓荒亂刀兵劫
起如是恠時爲七難也大集經云若有國王於無量
世修施戒慧見我法滅捨不擁護如是所種無量善
根悉皆滅失其國當有三不祥事一者穀貴二者兵
革三者疫病一切善神悉捨離之其王教令人不隨
從常爲隣國之所侵嬈暴火横起多惡風雨暴水増
