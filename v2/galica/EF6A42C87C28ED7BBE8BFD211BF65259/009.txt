畏難一切國王爲是難故云何爲難日月失度時節
反逆或赤日出黒日出二三四五日出或日蝕無光
或日輪一重二三四五重輪現爲一難也二十八宿
失度金星彗星輪星鬼星火星水星風星刁星南斗
北斗五鎮大星一切國主星三公星百官星如是諸
星各各變現爲二難也大火燒國萬姓燒盡或鬼火
龍火天火山神火人火樹木火賊火如是變恠爲三
難也大水𣿖沒百姓時節反逆冬雨夏雪冬時雷電
霹礰六月雨氷霜雹雨赤水黒水青水雨土山石山
雨沙礫石江河逆流浮山流石如是變時爲四難也
