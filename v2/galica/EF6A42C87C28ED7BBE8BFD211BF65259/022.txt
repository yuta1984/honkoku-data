不淺聞事起委談其趣釋尊說法之内一代五時之
間立先後辨權實而曇鸞道綽善導既就權忘實依
先捨後未探佛教淵底者就中法然雖酌其流不知
其源所以者何以大乘經六百三十七部二千八百
八十三巻并一切諸佛菩薩及諸世天等置捨閇閣
抛之字蕩一切衆生之心是偏展私曲之詞全不見
佛經之說妄語之至惡口之科言而無比責而有餘
人皆信其妄語悉貴彼選擇故崇浄土之三經而抛
衆經仰極樂之一佛而忘諸佛誠是諸佛諸經之怨
敵聖僧衆人之雔敵也此邪教廣弘八荒周遍十方
