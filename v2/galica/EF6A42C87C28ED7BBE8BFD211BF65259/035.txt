爲毀辱我料知不論善惡無擇是非於為僧侣可展
供養何打辱其子忝悲哀其父彼竹杖之害目連尊
者也永沉無間之底提逹多之殺蓮華比丘尼也久
咽阿鼻之焔先證斯明後昆㝡恐似誡謗法既破禁
言此事難信如何得意
主人云客明見經文猶成斯言心之不及歟理之不
通歟全非禁佛子唯偏惡謗法也夫釋迦之以前佛
教者雖斬其罪能仁之以後經說者則止其施然則
四海萬邦一切四衆不施其惡皆歸此善何難並起
何灾竸來矣
