主人曰余是頑愚敢不存賢唯就經文聊述所存抑
治術之旨内外之間其文幾多具難可舉但入佛道
數廻愚案禁謗法之人重正道之侣國中安穩天下
泰平即涅槃經云佛言唯除一人餘一切施皆可讃
歎純陁問言云何名爲唯除一人佛言如此經中所
說破戒純陁復言我今未解唯願說之佛語純陁言
破戒者謂一闡提其餘在所一切布施皆可讃歎獲
大果報純陀復問一闡提者其義云佛言純陁若有
比丘及比丘尼優婆塞優婆夷發麤惡言誹謗正法
造是重業永不改悔心無懴悔如是等人名爲趣向
