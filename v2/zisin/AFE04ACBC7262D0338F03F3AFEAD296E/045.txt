　　喩丁寧反復至如此又何難耶豈人情好逸悪勞苟
　　安旧土以為自便歟抑将遷都事大雖以盤庚之賢亦
　　難輙為之歟且其遷也人懐旧土之念未見新居之楽故
　　復更開喩慰安備到豈不亦労耶癸未年我
　　公復封于桑名群士太夫皆欣ニ然扶老挈幼千里
　　就途争先恐後既而皆安其土有其居而此土人亦安
　　新政上下帖然矣不知国之大小不同故労逸之勢亦
　　有然歟同復其故也何難易之不等耶 夫殷自湯
　　七傳到仲丁子弟争立天下大乱諸矦不朝人民下
　　叛湯政教徳澤喪殄無遺盤庚雖賢嗣【刪？】立未久人
　　心未服猝為斯挙故民或以為好事擾民如我
　
　　公則不然　　先君鎮国公撫兹土恩威並行信結民
　　民之所以愛戴思慕者歴百有餘年而不衰中間雖
　　在他【它】州　　　賢明君相継出以至　　老公大張
　　其紀綱益明其政教　　　今公亦克奉持不墜紹述
　　有序其徳澤化信之及民非殷衰弱不振之比也宜
　　哉盤庚之所以難且労者我　　公一旦挙而輙為
　　之也且夫　　　公之始入郡田夫野老紛闐？街巷焚
　　香迎拝観　　徳容威儀輿馬騶従之盛驚呼喧
　　歓相共賀其得賢太守而　　　公之所以治民者期
　　月間小大悉挙於是優遊豫楽興民共之而亦必有儒
　　学臣陪遊従容相共歌頌　徳澤播揚盛意以告
