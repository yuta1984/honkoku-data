　乙巳遣其子玄之于東武以請之　　台命 謂自古
　所未通舟今欲通開是二州之幸也宜早為之丙
　午春三月了以初浚大井川其所有大石以轆
　轤索牽之石在水中構浮楼以鉄棒鋭頭長三
　尺周三尺柄長二丈許繋縄使数十余人挽扛而径
　投下之石悉砕散石出水面則烈火焼砕焉河広而
　浅者挟其河深其水又所有瀑者鑿其上与下流
　準平之逮秋八月役功成先是編筏纔流而已於
　是自丹波世喜邑到嵯峨舟初通五穀塩鉄材
　石等多載漕民淂其利因造宅河辺居焉玄之
　嗣焉子厳昭受伝之玄之能書且問儒風於惺窩

　先生有年矣一旦招先生遡遊于河上寄石激湍
　甚多請先生多改旧号其白浪揚如散花者号浪
　花隈《割書：旧名｜大瀬》其斉泪環石者号観瀾盤陀有石相距
　可二十丈猿抱子飛起其間者号叫猿峡《割書：旧名｜猿飛》東
　有山巌高嶮有捷鶻之危巣者号鷹巣石壁
　計絶皃如万巻堆者号群書厳《割書：旧名｜出谷》此処有石
　似門広五丈高百余尺者号石門関有湍急流船
　行如飛号鳥船灘《割書：旧名｜鵜川》灘隣於水尾世伝
　清和帝嘗来観魚于此焉岸有山岩高可五十丈
　其下水平衡如水載山取山下出泉蒙之義号曰
　蒙山皆有倭歌在其家集惺窩所遊観止此焉
