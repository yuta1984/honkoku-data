　　朝臣緒嗣等言云々臣等伏見去月廿九日明
　　詔坤徳𠍴【愆】叙山崩地震引咎聖躬寄嘖睿慮臣
　　等恐伏愧慙如寘炎炭夫譴謫之来或縁股肱
　　灾害之興未必元首是以貪擾生蝗嘖非漢主
　　専擅震地罪帰宋臣臣等翼亮未効天工永曠
　　不曽涓塵於和爕詎可髣髴於平均遂使臣下
　　之過翻為君主之労方知鏗鏘栄章為焦心之
　　佩槐棘垂陰非涼身之地不任屏営慊懇之至
　　奉表以聞

斉衡三年
　○文徳実録斉衡三年三月是月地数震京師及
　　城南或屋舎毀壊或仏塔倚傾夏四月癸酉朔
　　地震　甲戌地震

貞観十年
　○三代実録　清和天皇
　　貞観十年秋七月八日己亥地震動内外垣屋
　　往々頽破　九日庚子地震　十日癸卯地震
　　　謹按此後至十二月連々有地震今略之