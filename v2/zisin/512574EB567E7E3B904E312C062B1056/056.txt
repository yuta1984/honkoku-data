 　附考
　　　諸国地震　朝廷被行賑恤以下事例

天平十六年
　○続日本紀　聖武天皇　天平十六年五月庚
　　戌肥後国雷雨地震八代天草葦北三郡官舎
　　幷田二百九十余町民家四百七十余区人千
　　五百余口被水漂没山崩二百八十余所圧死
　　人卅余人並加賑恤
天平宝字六年
　○続日本紀　廃帝　天平宝字六年五月丁亥
　　美濃飛騨信濃等国地震賜被損者穀家二斛
弘仁九年
　○類聚国史　《割書：災異部　祈祷部｜政理部》
　　嵯峨天皇弘仁九年七月相模武蔵下総常陸
　　上野下野等国地震山崩谷埋数里圧死百姓
　　不可勝計
　　八月庚午遣使諸国巡省地震其損害甚者加
　　賑恤詔曰朕以虚昧欽若宝図撫育之誠無忘
　　武歩王風猶鬱帝戴未熙咎懲之臻此為特甚