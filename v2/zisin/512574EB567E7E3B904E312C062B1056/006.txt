　　十三年冬十月壬辰逮千人定大地震挙国男
　　女叫唱不知東西則山崩河涌諸国郡官舎及
　　百姓倉屋寺塔神社破壊之類不可勝数由是
　　人民及六畜多死傷之《割書：下略｜》

天平六年
　〇続日本紀　　聖武天皇
　　天平六年夏四月戊戌地大震壊天下百姓廬
　　舎圧死者多山崩河壅地往々折裂不可勝数
　　癸卯遣使畿内七道諸国検看破地震神社
　　戊申詔曰今月七日地震殊常恐動山陵宜遣
　　諸王真人副土師宿祢一人検看諱所八処及
　　有功王之墓又詔曰地震之災恐由政事有闕
　　凡厥庶寮勉理職事自今以後若不改励随其
　　状跡必将貶黜焉
　　九月壬午地大震
同十七年
　○続日本紀　　聖武天皇
　　天平十七年夏四月甲寅是日通夜地震三日
　　三夜《割書：下略｜》
