　　如聞上野国等境地震為災水潦相仍人者凋
　　損雖云天道高遠不可得言固応政術有虧致
　　茲霊譴自貽民瘼職朕之由薄徳厚顔愧于天
　　下静言厥咎実所興嘆豈有民危而君独安子
　　憂而父不念者也所以殊降使者就加存慰其
　　有因震潦居業蕩然者使等與所在官司同斟
　　量免今年租調幷不論民夷以正税賑恤助修
　　屋宇使免飢露圧没之徒速為斂葬務尽寛恵
　　之旨副朕迺腃【道誤ヵ】之心
　　九月辛卯詔曰云々比者地震害及黎元吉凶
　　由人殃不自作或恐漁汗乖越方失甿心降茲
　　厚譴以驚勗與畏天之威不遑寧処決之亀筮
　　時行告咎昔天平年亦有斯変因以疫癘宇内
　　凋傷前事不忘取鑑不遠縦百姓困孰與為君
　　竊惟仏旨沖奥大悲為先理武無微而不矜無
　　遠而不済又祓除疾病抑有前典宜令天下諸
　　国設斉屈僧於金光明寺転読金剛般若波羅
　　密経五日兼遣修禊法除去不祥云々
天長七年
　○類聚国史　《割書：災異部｜》