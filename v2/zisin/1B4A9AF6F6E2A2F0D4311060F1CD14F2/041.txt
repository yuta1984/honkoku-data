　動炎勢特猛、今年正月中旬火気炎々、下旬稍属熸、
○三原之火、漸々且熸、九月八日且復烈、島吏之報前
　月廿四日達之大衙、向也、火発中野沢、今也已熄、三
　原之坤、山岡焼裂、火下赤沢、日夜火熾、烟気衡天、通
　夜照海、爆声特甚、如大石落自千仭壑之音、地動亦
　大、赤沢在差木地村埜増村之中間、広不能二丈、深
　一丈有半、長至于海浜十八里所、大石崩裂従横沢
　辺、艸木枯凋、野増村圃中之物皆乾死、焼石重畳、絶
　二村之通、木葉成灰飛周五村、島民大驚未明集浜
　浴水新社、島報復至、具沢辺延焼図、謹以上言、戊戌
　十月六日臣江某
○臣江某言、本月六日上島報之後、島吏之書復来、大
　島泉沢村東乙里許曰塵沢、々中出火、塵沢下流曁
　海長十八里、而今延焼者延袤各六里、侵海戦潮六
　十歩、広六里許、大石焼爛者磊々埋海、炎勢如迅雷、
　不分画【昼誤ヵ】夜、土中咆吼之音最甚、夜裏烟光赫々、島民、
　不為所為、但水浴祷社耳、具図録上、右九月廿七日
　之報也、戊戌十月十三日臣江某
○臣江某言、本月六日十四日之報前已達于大府、爾
　後島火土中之響啓々雷同、至于十七日夜、炎勢益