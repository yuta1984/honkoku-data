　 　気弥島中、故天晴則熱猶夏之候
　一神火之発也、男女駭震廃業、日久稍馴、又乏給食
　　是以爆声少弱、則入圃堀芋剥薩薯、随麓薪蒸、時
　　為鰘猟之最、然山火之響海魚遠潜、数漁不獲一
　　鱗
　一島中無田、唯山圃耳、冬芸麦【麥】、夏■【稷ヵ】粟樹芋、既而収
　　粟、方今在圃者、芋与薩薯也、火勢侵土、焼石焼沙
　　埋塢、故茎葉焦卒而尽、楰根土中、若獲之、枯燥不
　　実、不得已以禦食而已、
　一自八月中旬至本月中旬、不発島舟者、非拠山火
　　也、為無順風之故也、
　一踰月無渡海之便、亦少艱食、島吏等督責島民、浜
　　海握栄螺操海老、為庶艱之助、
　一父老等伝言、天和之火、似勝於今段之火、然無記
　　録可以徴之、天和之時唯書　官給之数、
　一三原山高十二里許、艸木在山足、去麓稍高、則巌
　　砂之赭山、故火炎山岡、不焚艸木、不焼民屋、天和
　　之火亦然云
○戊戌、三月、某日、臣江某上言、前月十一日大島吏出
　府曰、島火之状無異前報、去歳十月廿九日已来鳴