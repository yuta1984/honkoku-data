　島背且嶮而無村居、唯有泉津村伐木一線道耳、
一問、稍遠炎気之地、有田圃之実乎、有雑艸可供糧
　食者乎、猶獲海漁之利乎、采薪之業無廃乎、　対、
　島中無田、唯有歳易山圃耳、島中凡五村、新島岡
　田二村稍遠火道、是以芋及薩薯皆熱成、又有軟
　艸可伴糧者、居常利山海之業、然発火已来、魚鼈
　遠遯、漁猟之業空、唯伐山運送東都、荀以足助生
　産、野増泉津差木地三村不習海利、山圃之獲亦
　不及前二村、伐山之利是専自有発火之灾、圃中
　芋薯僅々可数、焦石塞于、険路、伐木之業弥困、
一問、即今火熾之地蓋無人郷云、於村居遠近如何、
　対、御洞発火之地、違民居近九里許、遠十八里許、
一問、地中之火若或歘然発村里不亦畏乎、抑有救
　急之備乎、　対、新島岡田二村以寄腰之山為蔽、
　在三原西北、不待不虞之備、野増泉津差木地三
　村異于是、違御洞不太遠、然山火稍乖熄、当于此
　時、移居二村、似　国家之大恵、実失居民之産業
　臨急、咄々遷於新島村未為緩、若或当路火発而
　絶道、以新島回船漁船遷之、亦不難、既為之備自
　古称山火曰神火未曽有延焼民屋者、神之恵云、