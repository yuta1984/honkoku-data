月十八日、火発赤沢、廿六日発塵沢、今也赤塵二沢
之火猶熾、前奉大衙命、令府史問島吏、問対者如左、
一問、即今島火之状、何村最熾、　対、御洞之大、東西
　半里、南北二里六十歩、其中暗黒冥々、雖島民平
　常馴険者、莫能知深浅、島中尊御洞称三原大明
　神、為島之宗社、天和四年甲子、洞中発火、時雖有
　強弱、不熄七年、至元禄三年庚午而熸、伝在口碑、
　然去歳七月廿九日洞中火発、已後亦有強弱、于
　今未熄、中野沢火既熄、赤塵二沢猶炎、洞中烟気
　裊々未止、不至村里■【蒙ヵ】沙灰之甚也、凡発火之所
　近者、去民居九里、遠者十八里、
一問、中野沢、赤沢既発火、塵沢又炎、三火各処烈、則
　非村里絶通不能相扶持乎、　対、本年三月廿二
　日御洞嶺西北方焼崩、火下中沢、至泉津村東而
　火画、是采薪之路也、去民家三里而遠、九月十八
　日御洞西南岡焼崩、火下赤沢々在野増差木地
　二村之中間、去二村六里許、沢火稍属熄、故沢下
　曁海浜路既通、島中得相扶持、廿七日御洞東北
　岡火下塵沢及海磯、焦石埋海、長六十歩、広六百
　歩而長、高於海水五六歩、浜海烟気尚見、此地也