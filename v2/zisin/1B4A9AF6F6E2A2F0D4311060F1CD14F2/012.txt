【右丁】
至辰時西南鳴動而如百千萬雷聲頃刻而黒雲覆
一天日中猶暗夜空中雨物大如蹴鞠落地破裂忽
出火㷔点灯燭見焉形如蛇骨黄色而有臭氣尚軽
或火㷔焼茅屋飛石殺人民信謂三哭壊空時到男
女老少㘴佛前髙聲唱佛名慇懃誦聖経唯要臨終
速至晡時雷声自東西至于中途鳴声甚如裂頭脳
聞之数十里之中唯如在已屋上弾指頃而亦東西
去頻雨冰石大如桃李耳之有塩味重如金鐵至二
十四之暁雨砂尚微而雷声亦微也仰天雲間初見
星光識天未落地雖然石砂埋屋棟縦使有天地人
【左丁】
民何以存生命猶欲速死至日中有微明猶月夜朦
■【月+竜=朧】男女患飢渇要井邉難得臨大河要濁水潤口唇
至二十五日雨砂尚微少而捨燭視親子面前日行
他方者来告家人云士峯火災及困危鄰郡尚在平
安土地生民聞之蘓息捨家財不顧重噐佝僂提携
而走他邦欲存生命嗚呼哀哉禽獸也被打雨石無
可飛走飢渇斃至二十六日雲間現日光雨砂如微
塵間有李實斯日始看士峯焼灰積為一山至十二
月初八日雷声盡雨砂尚止天氣如故因降釣㑒吊
兆民鑺【钁ヵ】頭■【蜀+斤=斸？】地以量深浅近村遠郷平地山澤自有
