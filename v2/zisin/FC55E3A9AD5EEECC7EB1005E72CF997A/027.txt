及北越高田治下猶輿信之五郡同加之以火災重
之以水患死亡不可勝算蓋近古已来所未有也適
属善光寺啓龕蚩々之民自遠而来雲聚煙簇闐噎
街衢家倒大発得生還者百無一二積尸為丘煤黒
不能辨認人子以為父認人父以為子収糜爛之余
以帰葬者亦不尠矣有参州士二人詣仏者寝逆旅
樓上驚震動而覚々而見星意棟折屋壊急呼其友
欲與俱下楼振々顛仆狼狽失度友曰楼既倒矣何
可之為於是乎始知其躬在干地上也辛苦遁去登
猿嶺則炎燄燭天哭声振山野二人相見而暿之祝

其無恙云此雖一事亦可以類知矣岩倉山枕千犀
川而高山崩壓川々上更突出二山　　　　真神
　　　　　　一高三里　一高壱里
山亦崩埋没其下流河水為之不流注洋渺漫潴為
巨浸日又一日平地水高数丈而未知其所決也土
人遁逃四散入山林以避焉至四月十三日而决抜
大木転巨石雷蕩雲奔不可防遏衛川中島及松代
城下城内僅以免村落数十民家数千盡為所流蕩
嗟呼此変也地震水火一時併臻信人之不幸何至
此乎蓋地震由千伏陽々気伏干地底磅礴欝積極
而発焉在天為雷霆在地為震動無足怪者西洋之