【右頁】
而来直指壱岐島至太宰府陳列于能古志賀
二島高麗船従対馬至宗像海与元船合関東
軍及九州二島兵悉会于太宰府拠高岸布陣
是以賊船不敢近岸草野七郎夜襲焼船一艘
殺十数人由是元軍連鎖巨舟設弩外向守備
甚厳河野通有駕軽舟而前弓弩乱発通有部
下多死通有亦傷左肩而勇気愈励冑？矢石而
進其船高大不可移乗使縁舟檣而上一躍入
船中擒著玉冠者一人而帰元船転至鷹嶋会
海中青龍見硫黄気盈海島其巨帥単艇先遁
【左頁】
七月晦夜大風雨海水簸蕩舟船破壊漂溺無
算屍隨潮汐入浦浦為之塞可践而行敗卒数
千尚在鷹島繕修壊船将逃帰少弐景資及鎮
西兵乗勢掩撃殺溺死者甚多請降者千余悉
斬之《割書：愚童訓関東評定伝天地｜根元歴代図河野家譜》後聞元兵十万
淂生還者三人高麗兵一万死者七千余人《割書：元｜史》
《割書：東国｜通鑑》忽必烈殂号世祖子真金早卒孫鉄木耳
立《割書：元｜史》後伏見天皇正安元年鉄木耳聞我崇浮
図遣僧一寧来諭通好放之于伊豆《割書：元史元｜亨釈書》鉄
木耳殂号成宗武宗海山立殂仁宗愛育黎抜
