【欄外】
 　　 豊橋市史談　　(吉田に於ける国学者と羽田野敬雄)　　　　　　　　　　　　　　　五百
【本文】
　　　　　　　　用（もち）ゐたる別号（べつがう）である此（この）伝記（でんき）は頗（すこぶ）る長（なが）いものであるが大（おほい）に材料（ざいれう）になると思（おも）ふから其（その）必要（ひつえう）の部分（ぶゞん）だけ
　　　　　　　　は漏（もら）さず左（さ）に掲録（けいろく）することにしようと思（おも）ふ
　　　　　　　　　狂狂先生伝
　　　　　　　　　余辱先生忘年交久矣。常服其狷介而懇切非今世之人。欲為立一伝。然先生為人謙譲。未嘗誇説
　　　　　　　　　其履歴。故莫得而知焉。頃者得其門飯田加藤信敏所作略伝。頗詳其履歴。乃点竄補綴作此伝。」
　　　　　　　　　狂狂先生果何人也。見其所自号可以知矣。先生久住於江戸。交道頗広。平素不修辺幅。必以真
　　　　　　　　　率接人。人一見乃服焉。性狂慇狂直。憂国之念極篤。往年洋夷之事起。労心焦思。不能頃刻忘
　　　　　　　　　之。至癸甲以後。孳孳汲汲。抛擲百事。冒渉危難。常結托於有志之士。或奔走於当路之門。欲
　　　　　　　　　竭心力以報国家。故勤藩主。以直言強諌之義数矣。而不省。当福山待従執政。因其臣某。献守
　　　　　　　　　禦之義。当彦根中将執政。因其臣某。献内外処置之略。或危言以聳動之。有一友人。咎其不摔
　　　　　　　　　人妄発。先生答之曰。時情迫切。豈暇擇之耶。平生與藤田東湖翁最善。因以其志達景山老矦。
　　　　　　　　　自矦家事。以及国家内外事。無不指陳。又與梁川星嚴翁善。議論相資。郵筒往復。因欲献言於
　　　　　　　　　天朝。友人又規以出位之罪。先生曰是納約自牖之義也。且国家之有外寇。猶父母之係激疾。苟
　　　　　　　　　欲求救之之道。区区罪譴復何顧之。癸丑之秋。読幕府論列藩之令。慨嘆数日。偶客有自浦賀至
　　　　　　　　　者。談及辺事。相共号泣。乃作詩。贈之云。房山相山何■■。海関之険天所設。況是国家法令
　　　　　　　　　厳。矦伯東西兵営列。近聞諸夷事航海。巨艦三危影出没。増兵増戌労廟謨。期使瀛海妖氛滅。
　　　　　　　　　今年癸丑六月初。何物点虜称使節。寛待懇論諭□聴。踰険過関尤唐突。利誘威却一函書。虜情
　　　　　　　　　強倣我情屈。千古金甌玷缼生。此辱後来誰能雪。吾友長蔵性豪達。嘗抛牙籌懐投筆。機権自慕
【欄外】
　　　　発行兼印刷所豊橋市紺屋町四十八番戸参陽印刷合資会社　編輯人中西謙三発行兼印刷人　久野□吉
【左頁】
【欄外】
参陽新報四千四百七十九号附録　　　　(大正二年九月三十日発行)
【本文】
　　　　　　　　　弦高計。勢節細講議武術。一聞虜来怒髪堅。重聞虜去目眦裂。千里南遊何所為。南中情事太詳
　　　　　　　　　悉。吏惰将弱軍勢弛。山禿水窮民力竭。欺人自欺無不為。示弱納侮計最失。此身可廃言可用。
　　　　　　　　　直擬献策叩天𨷂。天𨷂高深不可挙。彷徨向空書咄咄。帰来蕭然来過我。只見言語帯哀咽。嗚呼
　　　　　　　　　噫暿一時之権可奈何。使人大息痛恨今年夏六月。所謂一時之権。即用令中語也。長蔵二本松人。
　　　　　　　　　姓中島。号黄山。亦抗概奇傑之士云。丁巳之冬大学頭林某。奉幕命使皇京。先生曰是猶可庶幾
　　　　　　　　　之時乎。乃又作詩送之云。安政第四年。丁巳十二月。林君奉幕命。厳程使京𨷂。奉使非常職。
　　　　　　　　　其事定機密。竊開道路言。奏決制虜策。此言若果信。志士誰可黙。嗟哉今時勢。六馬而朽索。
　　　　　　　　　彼虜窺窬久。出之以狡黠。廟堂漫粉紜。因循皈姑息。談笑愚楚王。張儀果何者。相率拝夷虜。
　　　　　　　　　倫檜皆可殺。神風久不起。大道殆否塞。自非大本立。安得免窘蹙。往者癸甲際。失著人共惜。
　　　　　　　　　時乎不再来。更張期今日。取断仰宸裏。定衆在一決。待君反命辞。頓使海内粛。奮起忠義気一
　　　　　　　　　洗寝安毒。以明膺懲義。以戦戦守略。皇威可以宣。国辱可以雪。可以伐虜謀。可以尽臣職。所
　　　　　　　　　関如此大。君其可不勗。巻也雖駕罷。三世在門未。微忠擬献芹。君請恕強直。林某與左右。読
　　　　　　　　　之憮然。先生毎誦杜子美避人焚諌艸句。云人臣之義当如此。故前後上書献言。不一留其稿。然
　　　　　　　　　観於前二詩可以其概略。其他詩諷世者。不遑枚挙。及戊午之獄起。天下名士被逮捕者甚多。不
　　　　　　　　　論事之曲直虚実。威暴惨刻。実不可言。其在西。如梁川星嚴梅田雲浜頼三樹。其在東。如藤森
　　　　　　　　　弘庵日下部伊三次勝野豊作。皆先生所親善。故諸友皆為先生危之。而先生猶自奔走尽力。欲為
　　　　　　　　　数子雪其冤。遂因此得罪於其藩。竄遂不得住府下。先生於是乎有信越之行。然人皆怖幕威。恐
　　　　　　　　　其係累。故到処落魄。不得久留。既藩又誘致之。罪以時評不容易。禁錮於其国。吏卒監護如囚
【欄外】
 　　 豊橋市史談　　(吉田に於ける国学者と羽田野敬雄)　　　　　　　　　　　　　　　五百一