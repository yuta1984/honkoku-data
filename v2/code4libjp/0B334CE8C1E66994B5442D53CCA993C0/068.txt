　　　　　　　　　　　八

朶。　天風吹海濺春衫。
　　　宮路山
瑤姫廟古夢依稀。　翠羽明璫薄暮輝。　繊月
忽飛楓樹外。　寒山一路伴猿帰。
　　　牛瀧
誰劈銀河■【穴＋桂？】九青。　渓山此処走神霊。　懸崖
松籟半天浪。　飛沫藤蘿満袖星。　万丈蛟龍
闘不歇。　百年肝胆忽然醒。　月明洗髪空潭
曲。　欲伴羽人敲石扃。
　　　七瀧
潭雲弄影為誰容。　落葉空山看欲冬。　莫是
蒼猿断腸涙。　飛流乱灑夕陽松。
　　　桜淵
豊川一瀉一百里。　拖眉側髩両岸山。　山碧
花白人如玉。　玉山倒偎香雲間。　半生錦嚢


貯金石。　驚天裂石抂自惜。　乾坤如此吾如
此。　醒眼読騒亦何益。　摘青人帰摘星家。
　仙凡隔断片夢遐。　回首万嵐斜陽紫。　金
雞啼度満潭花。
　　　長篠城跡
寒雲何処古城台。　燕麦萋々連碧崔。　蛮触
夢醒春幾度。　梅花又照髑髏苔。
　　　雁峰山
雁峰之山自西来。　劈吾馬頭秋翠堆。　不妨
終日相趁笑。　我有瑤琴有雲罍。
　　　蒲郡竹枝
窓外潮生開碧奩。　金梭札々髩鬖々。　児郎
奪去機中錦。　直作長風破浪帆
　　　竹島
潮煙巌雨碧淋冷。　竹気颯々灑廟扃。　忽地

魚龍歇噴躍。　夕陽浦上数峰青。
　　　日出石門
臣霊劈後幾千年。　潮窟汐厓蟠九淵。　半夜
老龍已擎日。　金鱗砕作海天煙。
　　　鸚鵡石
沈香亭北牡丹前。　色即是空春似煙。　緑羽
孤飛化成石。　啼雲語雨二千年。

　　　　　　　　　　　九
