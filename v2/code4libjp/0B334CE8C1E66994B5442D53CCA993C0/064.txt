東三名勝案内附録
　　　〇東三名勝雑詩　　　竹本　穂山
　　　宮路山
登臨萬樹染来新。　四面猩紅媚小春。　不識
天公是何宴。　能教青女酔山神。
千古金鑾跡己徴。　蹰躇回首対斜暉。　風流
不惜採紅葉。　看做人々賜錦歸。
　　　赤阪
壽姫遺跡淡烟遮。　孤驛春風感旧多。　千古
香魂不飛散。　猶留長福寺邊花。
　　　新春登本宮山
回頭灜海現芙蓉。　眺望無疆是此峰。　細水
清泉流脉々。　老杉長檜影重々。　春風深感
神明徳。　残雪猶留鬼女蹤。　百穀并烹投管

竅。　々【？】中多少卜豊凶。
　　　国分寺
夕陽敲報老華鯨。　一吼猶存千古声。　可憫
金仙金剥落。　不如施主有光明。
　　　御津山
名山亭在翠層々。　風入松篁涼景興。　咫尺
煙波衣浦舫。　西東鉄路御油燈。　閑雲来伴
題詩客。　幽鳥馴親煎茗僧。　七八州皆帰一
望。　心神快極欲飛昇。
　　　豊川山
金猊不断篆煙斜。　春暖来参人益加。　鶯囀
狐王祠畔樹。　万燈光映紺園花。
訝聴奔雷出梵城。　丈余太皷報時声。　林泉
如錦花開処。　啼鳥游魚慣不驚。
　　　阪本瀑布

　　　　　　　　　　　一
