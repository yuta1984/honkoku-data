　　　　　　　　　　　二

観音山上発泉源。　水落観音山下村。　高樹
千章緑陰合。　飛流百尺雪花翻。　欣求霊境
清涼酔。　解脱人間炎熱煩。　一浴三杯再三
浴。　快遊又是大悲恩。
　　　蒲郡雑詩
吟遊意不在温潮。　楼上吾嫌浴客囂。　好買
扁舟維竹島。　龍燈松下欲開瓢。
午天風穏欲無波。　游泳相呼浴客多。　独棹
軽舟遊仏島。 拾来奇介似蓮花。
　　　前芝白小魚
都人争賞水晶鱗。　声価如珠色似銀。　今夜
芝川波上躍。　明朝京国膳頭珍。
　　　春日財賀寺
静坐看花世慮空。　残瓢相酌酔春風。　上方
欲謁観音去。　寺在香雲暖雪中。


独趁春晴試一遊。　桜花爛熳圧枝稠。　千年
古仏開龕処。　簇々香雲護寺楼。
　　　砥鹿神社
霊境無炎暑。　森々百尺杉。　一塵曽不到。
　涼気滴吟衫。
　　　東上妙劉寺
松間浄刹去求茶。　一杵鐘声出晩霞。　水碓
涓々舂不息。　泉流亦自助香華。
　　　白鳥村総社
国司班幣祭神祇。　総社名存伝口碑。 秋老
霜林彩如錦。　想看千古整威儀。
　　　豊川三明寺弁財天
　　　　世伝云力寿姫之遺像也葢又可真乎
浮屠崇做弁財天。　又是此心非偶然。　玉貌
端正兼福徳。　花顔愛敬見嬋姸。　何思雲雨

為哀別。　遂使縉紳結道縁。　国司舘邸人去
尽。　名姫遺像独千年。
　　　下地烟花
霹靂声々西又東。　錦雲玉雨蓋青空。 夜来
更有呈奇技。　幾隊金魚躍水中。
　　　遊竹島
点塵此際不来妨。　緑樹清陰天女堂。　亀嶼
烟波連鹿島。　聖山嵐翠接神郷。　人皆閑雅
舟猶穏。　魚是新鮮酒亦香。　尋得詩為他日
料。　絶佳一々歛奚嚢。
　　　長山松源院
偶因官事到祇園。　多謝山僧礼遇敦。　利爪
千年天狗恠。　妙容一寸地蔵尊。　閑雲曳々
過牀上。　清水涓々洗石根。　晋代桃源虚誕
耳。　不如今日入松源。

　　　　　　　　　　　三
