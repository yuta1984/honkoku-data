　寒而反大温、民受其湿厲之気、名曰冬温、非時不
　正之気、由鼻而入、皮毛未得受邪、故無汗、又疫瘧
　五神丸塞鼻法考云、以疫気無形由鼻而入、故亦
　就鼻而塞之、此冬瘟疫気并自鼻而入也、又太無
　神术散考云、山嵐瘴気、謂山谷間障霧湿土敦阜
　之気也、湿気蒸騰由鼻而入、呼吸伝変、邪正分争、
　又医学全書云、瘴気之病、東南雨広山峻水悪地
　温漚熱、春秋時月、外感霧毒、寒熱胸満少食、此毒
　従口鼻入也、此瘴気自口鼻而入也、広筆記云、傷
　寒温疫三陽証中、往々多帯陽明者、以手陽明経
　
　属大腸、与肺為表裏、同開竅於口、凡邪気之入、従
　口鼻、故兼陽明証者独多、此陽明病、従口鼻而入　
　也、張錫駒傷寒直解云、霍乱者、不従表入、不渉形
　層、大邪従口鼻而入、直中於内、為病最急、又云、痧
　者、即天地間不正之気、湿熱熏蒸、従口鼻而入、不
　吐不瀉、腹中絞痛、俗所謂絞腸痧是也、此霍乱及
　痧、并自口鼻而入也、沈明宗金匱註云、中悪之証、
　俗謂絞腸痧、即臭穢悪毒之気、直従口鼻入於心
　胸腸胃臓腑也、此中悪従口鼻而入也、諸書所載
　已如此、世人徒因呉又可之言、而知瘟疫自口鼻