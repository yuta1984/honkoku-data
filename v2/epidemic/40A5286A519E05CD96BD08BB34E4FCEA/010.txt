　札記云、荀子栄辱篇、孝弟愿愨、軥録疾力、以敦比
　其事業、而不敢怠傲、是庶人之所以取煖衣飽食、
　長生久視、以免於刑戮也、楊倞注云、軥与拘同、拘
　録、謂自撿束也、疾力、謂速力而作也、蓋以君道篇、
　有愿愨拘録語、故謂軥同拘、然淮南子主術訓、人
　之性、莫貴於仁、莫急於智、両者為本、而加之以勇
　力弁慧、捷疾劬録、則劬録【欄外補充】猶今人之所謂労碌、但以撿束
　為言、非也、泰族訓又云、劬禄疾力、作劬是也、禄当
　作録、或古人以音同、得借用也、君道篇、以愿愨拘
　録為官人使吏之材、則尤当作勤労解為是、

精気自内由膜原以達表《割書：三｜オ》　劉松峯精改邪云、精
　字不妥、按精気謂裏気也、達原飲方後云、邪気盤
　踞於膜原、内外隔絶、表気不能通於内、裏気不能　
　達於外、
戦汗《割書：三｜オ》　本巻戦汗条可攷、《割書：廿四｜ウ》
　　瘟疫初起《割書：類篇巻二《割書：一｜ウ》作瘟疫初起治法》
例
嶺南瘴気《割書：四｜ウ》　医賸曰、巣源、嶺南瘴、猶如嶺北傷寒
　也、外台引備急、嶺南率称為瘴、江北総号為瘧、此
　由方言不同、非是別有異病、按後漢書馬援伝、軍
　吏経瘴疫、又宋均伝、則云及馬援卒於師、軍士多