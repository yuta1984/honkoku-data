　而已、
鍼経所謂横連膜原《割書：一｜ウ》　四字、見霊樞歳露篇、案素
　問瘧論、其間日発者、由邪気内薄於五蔵、横連募
　原也、其道遠、其気深、其行遅、不能与衛気俱行、不
　得皆出、故間日乃作也、王注、募原謂鬲募之原系、」
　挙痛論、寒気客於腸胃之間、膜原之下、血不得散、
　小絡急引、故痛、按之則血気散、故按之痛止、寒気
　客於侠脊之脈、則深按之不能及、故按之無益也、
　王注、膜謂鬲間之膜、原謂鬲肓之原、侠脊之脈者、
　当中督脈也、桂山先生有膜原考、載医賸、可攷、

昔有三人《割書：二｜オ》　博物志云、王爾張衡馬均、昔冒長霧
　行、一人無恙、一人病、一人死、問其故、無恙人曰我
　飲酒、病者食、死者空腹、《割書：十巻｜二ウ》
労碌《割書：ニ｜ウ》　或曰、碌力音通、後世医書、労力多作労碌、
　鈴木順亭曰、荀子労辱篇、軥録疾力、注云、軥与拘
　同、拘録、謂自撿束也、拘録、又見君道篇、謝氏云、淮
　南子主術訓、勇力弁慧、捷疾劬録、軥録蓋労身苦
　体之意、楊訓為拘録、非也、順亭按、労碌之碌与劬
　録之録、蓋同義、老子碌々、一本作録々、可以徴、力
　録相対用、則或以為碌力通者、恐誤、盧文弨鍾山