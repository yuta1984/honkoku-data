　治与此合、
時疫初起便作潮熱々甚亦能譫語《割書：七｜ウ》　劉松峯曰、
　余子秉淦、毎感風寒、必善作譫語、若不習知者、遇
　此認為裡証、妄施攻下、寧有不殆者乎、
　　論食《割書：類編巻四《割書：二｜オ》当与調理法｜相参攷《割書：下巻三十六オ》》
切不可絶其飲食但不宜過食耳《割書：八｜ウ》　張氏医戒云、
　今之方家、一見発熱、便以傷寒目之、一概禁其飲
　食、　徐大椿云、桂枝湯方後、歠粥、育胃気以達於
　肺也、観此可知、傷寒不禁食矣、依二氏所言、清俗
　有傷寒禁食之習、故其言如此、

食復《割書：八｜ウ》　見本巻食復条、可参看、《割書：廿｜ウ》
　　論飲《割書：類編巻四《割書：一ウ》舎病治弊条当参看《割書：廿ウ》》
煩渇思飲酌量与之《割書：九｜オ》　王叔和曰、凡得時気病、至
　五六日而渇、欲飲水、飲不能多、不当与也、何者以
　腹中熱尚少、不能消之、便更与人作病也、至七八
　日、大渇欲飲水者、猶当依証与之、与之常令不足、
　勿極意也、言能飲一斗与五升、若飲而腹満、小便
　不利、若喘若噦、不可与之、《割書：傷寒｜例》張戴人曰、欲飲水
　之人、慎勿禁水、但飲之後、頻与按摩、按摩之法、当
　按摩其腹、則心下自動、若按摩其中脘久則必痛、













