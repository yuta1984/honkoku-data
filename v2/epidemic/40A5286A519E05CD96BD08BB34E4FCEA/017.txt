　極臭之物、如粘膠然、至死不結、愈蒸愈閉、以致胃
　気不能下行、疫毒無路而出、不下即死、但得粘膠
　一去、下証自除、霍然而愈、又下巻、応下諸証中、有
　大腸膠閉条、文与大便条略同、《割書：下ノ｜十六オ》
経論初硬後必溏不可攻《割書：十六｜ウ》　傷寒論陽明篇云、
　陽明病、潮熱、大便微鞕者、可与大承気湯、不鞕者、
　不可与之、若不大便六七日、恐有燥屎、欲知之法、
　少与小承気湯、々入腹中、転失気者、此有燥屎也、
　乃可攻之、若不転失気者、此但初頭鞕、後必溏、不
　可攻之、攻之必脹満、不能食也、欲飲水者、与水則

　噦、其後発熱者、必大便復鞕而少也、以小承気湯
　和之、不転失気者、慎不可攻也、
三承気湯功用彷彿《割書：十七｜オ》　多紀茝庭先生曰、後世妙
　用承気者、莫如呉又可、然其云注意逐邪、勿拘結
　糞者、自此言出、往々有下早之誤、又云、三承気功
　用彷彿、殊欠弁晰、又云、功効俱在大黄、余皆治標
　之品也、此似不知制立之旨者、其他於臨処之方、
　則実多所発明焉、《割書：傷寒｜述義》薬治通義巻五、《割書：十三》用下勿
　拘結糞条可攷、
　　畜血《割書：類編巻三《割書：七ウ》》












