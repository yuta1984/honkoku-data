日、姑且慢為調治也、迩来四方疫気時行、即今丑寅
年間、痧因而発、郷邨城市之中、俱見者此等症、或為
暗痧、或為悶痧、或為痧痛、或為落弓痧、噤口痧、撲鵝
痧、角弓痧、盤腸痧、或又因傷寒𤺞痧、与夫胎前産後
等症、而痧兼発、甚至闔門被禍、隣里相傳、可不重悼、
余嘗遇此等症、臨危急救、難以屢指、其治之大略、有
三法焉、如痧在肌膚者、刮之而愈、痧在血肉者、放之
而愈、此二者、皆其痧之浅焉者也、雖重亦軽、若夫痧
之深而重者、脹塞腸胃、壅阻経絡、直攻乎少陰心君、
非懸命于斯須、即将危于且夕、扶之不起、呼之不應
即欲刮之放之、而痧脹之極、己難于刮放矣、鳴呼、病
隣于死、誰不傷心、痧症至此、信乎非薬不能救醒、非
薬能莫回生、則刮放之外、又必用薬以済之、然后三
法兼備、救生而生全、庶乎斯人之得有其命也、其如
世有刮痧放痧之人、僅有刮放之能而己、餘俱非所
長也、故痧有放之不出、刮之不起、便云凶、而且放痧
數次不愈、刮痧數次不痊、便聴命于天而垂斃者、往
々皆然、若夫業医諸友、責在救人、推其心、豈非当世
之所謂君子與、然其間、或有云諸書不載、痧名満州
因而謂非薬可療、不知載籍之内、原有云絞腸痧者、
