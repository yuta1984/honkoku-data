身疼痛、幾不能生者有之、況痧嘗有内症所傷、将隣
于死者、男子犯此、一似畜血、而血分之地治法不同、女
子犯此、一似倒経、而気分之治法又異、葢痧之為病、
種々不一、難以枚挙、予特指其大略、而明其最要者、
須看脉之真假、認症之的確、然后投剤必当、用薬無
虚、如痧在肌層、当刮即刮、痧在血肉、当放即放、痧在
腸胃経絡、与脾肝腎三陰、当薬即薬、若痧気肆行、不
拘表裏、傳変皆周、当三法兼用、務在救人於将危、而
回生於将死、余之治此等症、隨処救人、確有竒験、竊
恐前人無論、■【难ヵ】啓后賢、因著為集、仍不敢秘、以公諸
世、庶幾其有以行我心之不認、而幸不為斯世無所
用之人與、
　　　痧原論
痧症先吐瀉而心腹絞痛者、従う穢気痧発者多、先心
腹絞痛而吐瀉者、従暑気痧発者多、心胸昏悶、痰涎
膠結、従傷暑伏熱痧発者多、徧身腫脹、疼痛■【难ヵ】忍、四
肢不挙、舌強不言、従寒気冰伏過時、節為火毒而発
痧者多、
　　　治痧三法
肌層痧、用油塩刮之、則痧毒不内攻、血肉痧、看青紫
