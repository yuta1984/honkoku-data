其道必名於当時。而流於後世。今翁世以痘科
為家。其所伝明戴曼公治痘訣者。皆為他人所
不得窺。而翁自少壮至老。其所専攻者。亦唯止
於痘疹一門。是以其所著如痘科鍵刪正補注
痘科弁要治痘論治痘要方痘科輯説諸書。用
功精密。最為世所推重。若是書則苴余焉耳。然
其一団挽頽矯俗之苦心。固亦有不可没者焉。
其可以措而不伝乎。方将慫通刊布之。而会翁
溘然謝世。其書纔成。而未及詳校。則其尽翁之
意与否。亦未可知。而今茲其嗣子子徳持其稿
本来。謀上梓。余深嘉其能成先人未竟之志。亟
掲此言。識於巻末。
安政戌午季春丹波元佶棠辺撰并書