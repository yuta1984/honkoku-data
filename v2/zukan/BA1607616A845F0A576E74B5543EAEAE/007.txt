疏海錯頗称精微要不過記閩粤所産未
聞有網羅江海諸魚而為之論説図絵者
也蓋彼土東南諸州之外瀕海絶少是以
雖有攷博之士亦惟寓目乎江漢之魚而
海族則徒得之揣摸影響之間宜乎従前
諸書不免踳駮而世之言本草者略於虫
魚也抑
我邦環海而立洵為魚塩浩穣之域況方
今昇平日久文物繁盛海錯之貢魴鱧之
珍斉州所職周俎所登靡不騈羅而輻輳
較之西土不翅倍蓰也雖燃江海之大魚
鱗之繁総総林林固不可以算数苟欲網
羅而総括之不亦甚難乎栗本丹洲先生
嘗撰虫譜若干巻近又将輯鱗介諸族以
作譜業未卒而捐館舎其孫大淵孟鴻深
嘅之乃探先生遺稿得諸魚図説数十百
種於是商搉増葺析類分部劙為十巻顔
曰皇和魚譜以寛幼時受本草於先生也
使点次而序之蓋先生本草之学得之尊
甫田村塩水翁翁嘗唱本草於江都若一