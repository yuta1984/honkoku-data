時俊士大槻玄沢《割書：茂質｜》曽士考《割書：槃｜》皆出其
門先生夙以済救為念尤刻意於本草耳
濡目染青藍水氷蔚然為一世名家矣曩
歳奉
命擢侍医法印兼教授本草於医学為人
謹厚篤実平生手不釈巻閎覧博物称為
当世張華其著述皆丁寧親切大有裨乎
実際非如世之徒騖博而無益者也又好
丹青所写存真諸図最多乃若此編凡江
海諸魚歴代本草所不録李屠諸子所不
記広捜博摭鴻繊備載図以写其真説以
著其状与功俾観者一覧瞭然如指諸掌
蓋従前諸書未嘗有如此之詳且精也鳴
虖不亦韙歟是宜与虫譜並存以伝乎不
朽也已寛雖謭陋辱先生之知有年矣因
不自揆敢叙所聞而謹述之如此
天保九年歳在戊戌仲春既望
江都医学助教喜多村寛士栗撰