丹洲栗本先生纂
皇和魚譜
　　資寿堂蔵版

周官医師。聚毒薬以共医事。疾医養万民
疾之薬。瘍医療瘍之祝薬。劀殺之剤。皆聚貯以
供其用也。夫養疾療瘍必資之薬物。而薬物有
性味良毒之難弁易混。若於此不審焉。則或誤其
治矣。医師之供之。為使衆医無誤其治也。是所以
長衆医揔其政令也。記曰。医不三世不服其薬。旧
説以為三世者。一曰黄帝鍼灸。二曰神農本草。三曰
素女脈訣。脈訣所以察証。鍼灸所以袪疾。本草所
以弁薬。医師所掌者是也。本草之学実医之所
以本。而最不可不当先務也。夫自有本経。陶蘇李