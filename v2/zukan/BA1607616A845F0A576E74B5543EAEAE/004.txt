韓掌徐陳楊輩。皆有増広附蓋。而備於唐氏証
類。大成於李氏綱目。然品彙愈煩。称謂互錯。衆説紛
紜。踳駁雑糅。不能免僢差粗繆之詆。況壌地之相隔。
風気異宜。彼有而我無。我有而彼無。或同種而殊状。
或一形而殊性。苟非精覈其物。博攷遐稽。該古今。
参群籍。則何能弁疑似於繊毫之間。審真偽於
難別之中。得無誤認之失乎。医之為道。必心思□
微。志慮覃邃。原診察証。処方投剤。可以奏効呈験。
而其所籍以済之者。在得薬物之力巳矣。然世業
医者。其於薬物。唯所有而用之。至其性味良毒。憒、
㤺絶弗之省。故往、不誤其方而誤其治者有焉。豈不
可痛哉。今之言本草者。若水稲生氏為祖。恕弇松
岡氏為禰。継後起者。藍水田村氏大洲太田氏蘭山
小野氏丹洲栗本氏其傑然者也。予少時学詩之余。有
務多識之志。頗渉本草諸書。時蘭山猶在。而齢巳八
十余。予得与聞其説歳余。忽捐棄而逝。丹洲翁則
長予僅数年。但受知之晩。加之其職務之劇。得得間之
罕。不及屢得会晤。然偶有相遇。諄ゝ懇、有所得則必
告。有所叩則必罄。為此釈畜疑広新聞者毎多
矣。一日之話。寔勝読十年書。本草寒号虫。其屎