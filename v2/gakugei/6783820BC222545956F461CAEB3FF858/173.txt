【右丁】
　負經像至于山麓讀經禮佛一七日夜竪發願曰若
　使神明有知願察我心我所圖冩經及像等當至山
　頂爲神供養以崇神威饒群生福仰願善神加威毒
　龍巻霧山魅前導助果我願我若不到山頂亦不到
　菩提如是發願訖跨白雪皚々攀緑葉之璀璨脚踏
　一半身疲力竭憇息信宿終見其頂怳惚々々似夢
　似窹不因乘査忽入雲漢不嘗妙藥得見神窟一喜
　一悲心魂難持山之爲狀也東西龍臥彌望無極南
　北虎踞棲息有興指妙髙以爲儔引輪鐵而作帶笑
　衡岱之猶卑哂崐香之又劣日出先明月來晩入不
　假天眼萬里目前何更乘鵠白雲足下千般錦華無
　機常織百種靈物誰人陶冶北望則有湖約許一百

【左丁】
　頃東西狹南北長西顧亦有一小湖合有二十餘頃
　眄坤更有一大湖羃許一千餘町東西不濶南北長
　遠四面髙岑倒影水中百種異莊木石自在銀雪敷
　地金華發枝池鏡無私萬色誰逃山水相映乍看絶
　膓瞻佇未飽風雪趂人我結蝸庵干其坤角住之禮
　懴勤經三七日已遂其願便歸故居去延曆三年三
　月下旬更上經五箇日至彼南湖邊四月上旬造得
　一小船長二丈廣三尺卽與二三子棹湖游覽遍眺
　四壁神麗夥多東看西看汎濫自逸日暮興餘强託
　南洲其洲則去陸三十丈餘諸洲之中美華冨焉復
　更游西湖去東湖十五里許又覽北湖去南湖三十
　許里並雖盡美摠不如南其南湖則碧水澄鏡深不
