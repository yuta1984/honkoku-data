【右丁】
　曷矚誰廬沙門勝道竹操松柯仰之正覺誦之達磨
　歸依觀音禮拜釋迦殉道斗藪𥄂入嵯峨龍跳絶巘
　鳳擧經過神明威護歷覽山河山色峥嶸水色泓澄
　綺華灼々異鳥嚶々地籟天籟如筑如筝異人乍浴
　音樂時鳴一覽消憂百煩自休人間莫比天上寧儔
　孫興擲茟郭詞豈周咄哉同志何不優遊弘仁之年
　敦牂之月月次壯朔三十之癸酉也人之相知不必
　在對面久話意通則傾蓋之遇也余與道公生年不
　相見幸因伊博士公聞其情素之雅致兼𫎇請洛山
　之記余不才當仁不敢辭讓輒抽拙詞並書絹素上
　詞翰俱弱㴱恐玄之猶白寄以瓦礫表其情至百年
　之下莫忘相憶耳

【左丁】
　　　　　　　　　西岳沙門遍照金剛題
　右性靈集所載也
中禪寺私記
　日光山滿願寺者穪德天皇御宇神護景雲年中當
　國芳賀郡人沙門勝道勤求佛道攀躋靈窟爲鎮護
　國家爲利益衆生勸請於神祗造冩佛經始卜斯山
　新起道塲其山中央有嶽其髙不知幾千仭其嶽半
　腹有大伽藍号中禪寺安置丈六千手觀音像其傍
　建立靈祠奉崇權現又妙法蓮華經一千部并大般
　若經六百軸併納之箱底安之堂中每歳四月二十
　二三日両朝之間有修大會前日講般若經次日講
　法華經奉辨備三十三杯御膳奉供觀自在尊辨僃
