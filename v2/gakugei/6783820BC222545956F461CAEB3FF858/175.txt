【右丁】
　可側千年松柏臨水而傾緑葢百圍檜杉竦巖而搆
　紺樓五彩之花一株而雜色六時之鳥同響而異觜
　白鶴舞汀紺𠒎戯水振翼如鈴吐音玉響松風懸琴
　抵浪調鼓五音争奏天韻八德澹々自貯霧帳雲幕
　時々難陀之羃䍥星燈雷炬數々普香之把束見池
　中圓月知普賢之鏡智仰空裡惠日覺遍智之在我
　託此勝地聊建伽藍名神宮寺住此修道荏苒四祀
　七年四月更移住北涯四望無㝵沙塲可愛異華之
　色難名驚目竒香之臭叵尋悦意靈仙不知何去神
　人髣髴如存忿歳精之無記惜王矦之不遊思餓虎
　而不遇訪子喬而適去觀華蔵於心海念實相於眉
　山薀蘿遮寒蔭葉避暑喫菜喫水樂在其中乍彳乍
　
【左丁】
　干出塵外九臯鶴聲易達于天去延曆中　柏原天
　皇聞之便任上野國講師利他有時虗心逐物又建
　立華嚴精舎於都賀郡城山就此往彼利物弘道去
　大同二年國有陽九州司令法師祈雨則上補陀洛
　山祈禱應時甘雨霶霈百穀豊登所有佛業不能縷
　說咨日車難駐人間易變從心忽至四蛇虗羸攝誘
　是務能事畢矣前下野伊博士公與法師善秩滿入
　京于時法師歎勝境之無記要屬文於余茟伊公與
　余故固辭不免課虗抽毫乃爲銘曰
　鷄黄裂地粹氣昇天蟾烏運轉萬類跰闐山海錯峙
　幽明殊阡俗波生滅真水道先一塵搆嶽一滴㴱湖
　埃㳙委聚畵飭神都嶺岑不梯鸑鷟無圖皚々雪嶺
