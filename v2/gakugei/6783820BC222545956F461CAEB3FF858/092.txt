【右丁】
　大君猒代。遺　命葬于野州二荒山。君扈從　靈柩
　遂留家焉。自是四十七年。每且拜　廟。不以祁寒暑
　雨廢云。君諱定良。晩號左入居士。初爲亞父之義子。
　既而亞父生親子。乃譲爲嗣。有　㫖特賜俸米二百
　苞。爲小從人寛永中累增俸至六百石。擢小納戸。
　嚴有大君時。叙從五位下。增俸至千石。　常憲大君
　時。進從四位下。又增禄至二千石。　両朝眷注之渥
　▢恩賚荐臻。時　召抵　廷中。而君堅持宿志。以終
　身焉。君在野州。鷄鳴初起。澡浴戒潔。辨色詣　廟。獨
　坐殿前。俯仰齋慄。儼如事存。方冬春之交。立干凍風
　寒雪之中。輒至於體僵口。噤不已。年八十五。稍衰。始
　用轎來還。然入　廟門。未嘗杖焉。君恒言。身被　君

【左丁】
　恩。銘骨。浹髓。雖老矣而日侍于　廟。是可以償素志
　耳。言終欷歔。以元禄十一年。五月十四日。病卒于野
　州之第。距其生慶長十七年。享壽八十又七。葬之
　大猷大君塋域之後。蓋成其志也。水戸義公。爲文祭
　之云。曾聞孝子廬親墓者。未覩忠臣廬君墓者。乃今
　於居士乎見之。君幼而慧。七歳能騎。十一能鉉。十七
　講兵法。其決意辭。爲後於亞父。年纔十九焉。比長不
　喜聲色。不求温飽。奉巳極儉朴。而至購良亏駿馬。則
　不惜千金。恬于勢利譙卑。自牧爵至四位。不以自崇
　每與　朝士立。輒避下位。禄至二千石。不以自封。而
　振救施與。乃以爲樂。寛文之水患。貞享之火殃。請賑
　濟於　官。野州之民賴以全活者居多。君畢生不娶。
