【右丁】
　才文之詳矣於是世人昭々知其爲名山也其文則
　載性靈集傳到于今而其碑則歷年遼邈掃也不存
　嗚呼廢而不興非人情也近者余鼎樹貞珉刋其文
　焉庻乎使臨者讀雄文以審靈境知靈境誠爲進道
　之縁矣然則此舉豈曰無所係乎世有髙談浄心蔑
　視山水者不亦謬哉因題碑隂聊紀歳月云
　　寶永二年歳次乙酉春三月
　　　前天台座主一品公辨親王識
沙門勝道歷山水瑩玄珠碑《割書：並》序
　蘓巓鷲嶽異人所都達水龍坎靈物斯在所以異人
　卜宅所以靈物化産豈徒然乎請試論之夫境隨心
　變心垢則境濁心逐境移境閑則心朗心境冥會道

【左丁】
　德玄存至如能寂常居以利見妙祥鎮住以接引提
　山垂迹孤岸津梁並皆靡不依仁山託智水臺境瑩
　磨俯應機水者也有沙門勝道者下野芳賀人也俗
　姓若田氏神邈救蟻之齡清惜囊之齒桎枷四民之
　生事調飢三諦之滅業厭聚落之轟々仰林泉之皓
　然奥有同州補陀洛山葱嶺挿銀漢白峰衝碧落磤
　雷腹而鼉吼翔鳳足而羊角魑魅罕通人蹊也絶借
　問振古未有攀躋者法師顧義成而興歎仰勇猛以
　䇿意遂以去神護景雲元年四月上旬跋上雪㴱巖
　峻雲霧雷迷不能上也還住半腹三七日而却還又
　天應元年四月上旬更事攀陟亦上不得也二年三
　月中奉爲諸神祗冩經圖佛裂裳裹足弃命殉道繈
