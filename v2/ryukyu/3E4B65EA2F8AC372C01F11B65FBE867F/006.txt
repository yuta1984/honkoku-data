時。歷考國史。不少概見。《割書：或以其所｜謂南島者》
《割書：當之。然此泛稱薩南諸｜島耳。未足以為的證。》豈以其地
僻逺。且風濤艱險。非夫三韓渤海。
一葦可杭之屬。而置之度外而不
問耶。但世傳保元之役。源公為朝
之放于豆大島也。遂乃航洋。至琉
球而止焉。今閱是録。中山世系王
舜天紀。所謂日本人皇後裔朝公
者。時相當矣。名相符矣。則世之所
傳。信而有徵。夫舜天為球陽文敎
之始祖。而實公之男也。則雖彼未
嘗庭于我。而既隂被其化也久矣。