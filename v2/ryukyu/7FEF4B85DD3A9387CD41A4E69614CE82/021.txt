　賜皮弁冠服洪熙元年臣奉詔襲爵而冠服未蒙頒
　賜宣宗命行在礼部稽定制製以賜之先是仁宗遣
　封巳賜冠帯而王復以為請故宣宗特賜以皮弁冠
　服王遣使鄭義才進香長陵義才言海風壊舟附内
　官柴山舟得達乞賜一舟帰国且便朝貢宣宗命行
　在工部与之巳又両遣使貢馬及硫磺賜襲衣靴襪
　有差　二年王両遣使貢方物時山南王他魯毎亦
　遣使進香長陵　三年王遣使鄭義才貢馬及方物
　謝賜皮弁海舟宣宗賜義才等冠帯及金織紵糸襲
　衣余皆素紵襲衣宣宗以朝貢弥謹遣使齎勅労之
　并賜王紵糸紗羅錦縀巳又遣内官柴山副使阮漸
　齎勅賜王金織紵糸紗羅羢錦　四年王遣使表貢
　賀万寿聖節巳又両遣使貢馬及方物山南王他魯
　毎亦両遣使入貢俱賜宴及鈔幣又命山南王使齎
　勅及鈔絹帰賜王《割書：汪記云自是山南王不復遣使蓋｜併於中山矣永楽十三年以後山》
　《割書：北王攀安知不復入貢則山｜北先山南而亡者十四年矣》　五年王四遣使入貢
　宴賚如例仍賜王鈔二万一千七百六十錠　六年
　王両遣使入貢又表貢馬及金銀器皿謝賜錦幣