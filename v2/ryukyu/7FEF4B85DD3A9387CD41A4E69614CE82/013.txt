　貢使為白其事太祖皆遣帰賜閩人善操舟者三十
　六姓以便往来《割書：万暦中副使謝行人杰記云洪泳二｜次各遣十八姓多閩之河口人合之》
　《割書：凡三十六姓今所存者僅七姓中山｜世鑑云今存者僅蔡鄭林梁金五家》　二十六年王
　遣使麻州等貢方物巳又遣使寿礼結致等貢馬偕
　寨官子叚志毎入国子監読書太祖命賜夏衣靴襪
　秋又賜羅絹衣各一襲傔従各給布衣　二十七年
　王遣亜蘭匏等貢方物賜宴于会同館　二十八年
　王遣王相亜蘭匏貢方物山北王珉山南王叔汪英
　紫氏亦各遣使入貢太祖賜鈔有差　二十九年王
　両遣使貢方物山北王攀安知山南王承察度山南
　王叔汪英紫氏亦入貢詔遣三五郎亹等帰省賜三
　五郎亹白金七両綵縀六表裏鈔五十錠寨官子実
　那盧亹鈔二十錠綵縀一表裏帰未数月会世子武
　寧遣使貢偕寨官子麻奢理誠志魯二人入国子監
　就学三五郎亹復与俱来請卒業太祖許之仍賜衣
　冠靴襪　三十年王両遣使貢馬及硫磺山北王攀
　安知山南王叔汪英紫氏亦入貢　三十一年王遣
　亜蘭匏等貢馬及硫磺世子武寧貢如之女官生姑