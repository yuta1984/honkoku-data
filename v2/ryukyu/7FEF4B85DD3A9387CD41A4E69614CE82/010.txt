　《割書：無事以共享太平之福惟爾四裔君長｜酋師等遐邇未聞故茲詔示想宜知悉》於是王遣弟
　泰期奉表貢方物《割書：中山世鑑云其貢物馬刀金銀酒｜海金銀粉匣瑪瑙象牙螺殻海巴》
　《割書：櫂子扇泥金扇生紅銅錫生熟夏布牛皮降香木｜香速香檀香黄熟香蘇木烏木胡椒硫磺磨刀石》是
　為琉球通中国之始　七年王又遣泰期等入貢并
　上皇太子箋貢物如之太祖賜大統暦及文綺紗羅
　賜泰期衣幣靴襪副使惹爬燕之及通事従人皆有
　賜泰期復来貢并上皇太子箋命刑部侍郎李浩齎
　賜文綺陶鉄器且以陶器七万鉄器千就其国市馬
　及硫磺　九年夏王遣泰期従浩入貢馬四十匹浩
　言其国不貴紈綺惟貴磁器鉄釜自是賞賚多用諸
　物　十年王又遣泰期等表賀元旦貢馬十六匹硫
　黄千斤　十一年十三年貢方物賜賚悉如例　十
　五年王又遣泰期及陪臣亜蘭匏等貢馬及硫黄太
　祖賜幣帛有加命尚佩監奉御路謙送泰期等返国
　　十六年王遣亜蘭匏表賀元旦貢方物山南王承
　察度亦遣其臣師惹等奉表入貢太祖賜王鍍金銀
　印及幣帛七十二疋山南王賜幣帛如之時二王与
　山北王互相攻伐遣中使梁民勅王曰王居滄海之