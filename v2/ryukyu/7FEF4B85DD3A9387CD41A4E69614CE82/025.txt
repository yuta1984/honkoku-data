　　《割書：臣》按中山世鑑云王在位五年寿五十四正統九
　　年薨而実録十年十一年尚書王貢紀年参差有
　　悞
　尚思達
明正統十年乙丑尚思達嗣位
　尚思達尚忠子永楽六年戌子生三十八歳嗣位正
　統十二年遣長史梁求入貢以其父尚忠訃告請襲
　爵三月英宗遣給事中陳傅行人万祥諭祭故王尚
　忠封世子思達嗣王勅曰爾比遣長使梁求等奏爾
　父王尚忠亡歿良深悼念特封爾為琉球国中山王
　継承爾父主理国事爾宜篤紹先志敬守臣節恪修
　職貢簡任賢良善撫国人和睦隣境以保国土仍以
　皮弁冠服常服及織金紵糸羅縀等物賜王復詔諭
　其国臣庶尽心輔翼各循理分母或僭踰俾凡国人
　同楽雍熙副朕一視同仁之意王遣通事蔡譲等貢
　馬及方物宴賚如例　十三年王遣使入貢　十四
　年王遣使梁同等貢馬及方物時福建尤渓沙県方
　有寇警所司請緩期三月始達巳又遣使馬権度等