　位嘉靖三十六年尚元遣正議大夫蔡廷会等入貢
　請襲封先是三十五年倭寇自浙敗還入海至琉球
　境中山王世子尚元遣兵邀撃尽殲之得中国被掠
　人金坤等六名至是廷会等入貢献還因言窮島遠
　人須乗夏令遇南風汛始得帰国乞如三十四年例
　毎歳自行修買帰舟不候題請世宗嘉其忠順許之
　仍賜勅奨諭賞銀五十両綵幣四表裏有功人馬必
　度及廷会等俱厚賜　三十七年遣給事中呉時来
　行人李際春為正副使無何時来疏論大学士巌嵩
　奸邪状嵩言其畏航海之役故生事妄言世宗怒杖
　時来遣戌改命刑科給事中郭汝霖為正使偕際春
　以行　三十九年汝霖等尚未行而正議大夫蔡廷
　会入貢奉表謝恩称受其世子命以海中風濤叵測
　倭人出没不時恐使者有他虞獲罪上国請如正徳
　中封占城故事遣人代進表文方物而身同本国長
　史梁炫等賚回詔冊不煩遣使巡按御史焚献科以
　聞下礼部議言琉球在海中諸国頗称守礼故累朝
　以来待之優異毎国王嗣立必遣侍従之臣奉命服