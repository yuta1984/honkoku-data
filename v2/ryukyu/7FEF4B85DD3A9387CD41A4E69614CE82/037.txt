　尚清
明嘉靖六年丁亥尚清嗣位
　尚清尚真第五子《割書：汪錄云天纘王子非是｜中山王無称天纘王者》弘治十年
　丁巳生年三十一歳嗣位　嘉靖七年遣正議大夫
　鄭縄等進貢請襲封縄等回至海中溺死　九年又
　遣蔡瀚入貢申前請礼部以襲封重典命福建鎮巡
　官査訪申報瀚請遣読書官生蔡廷美等四人還本
　国婚姻給賞幣布有差瀚又言来経日本日本国王
　源義晴托齎表文乞赦其使臣宋素卿之罪併乞新
　勘合金印復修常貢礼部験其文俱無印篆言倭情
　譎詐不可遽信勅琉球国王遣人伝諭日本令擒献
　首悪送回擄去指揮奏請裁奪　十一年正議大夫
　金良賚国中人民結状請冊封世宗遣吏科左給事
　中陳侃為正使行人司行人高澄為副使齎詔之国
　詔曰朕恭膺天命為天下君凡推行乎庶政必斟酌
　夫古礼其於錫爵之典未嘗以海内外而有間焉爾
　琉球国遠在海浜久被声教故国王尚真夙紹顕封
　巳踰四紀茲聞薨逝属国請封世子尚清徳惟克類