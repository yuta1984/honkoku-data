西威以貞和五年卒、中山王察度立、察度者故浦添
按子之子、是時元既亡、明主即位、洪武五年、其行人
揚載、齎詔往諭其国、中山王察度、山南王承察度、山
北王帕尼芝、皆遣使朝貢、十五年賜三王錂金銀印
文綺、自文武帝授位南島人等、六百八十余年於此、
而三王受封於外国焉、察度玄孫尚巴志、賢而施仁、
山南山北、遂帰于一矣、事在宣徳之初、至尚寧之世、
関白平秀吉、命薩摩州、徴貢於中山、万暦十八年春、
尚寧遣僧天龍桃庵等来聘、明年関白大徵兵、欲道
朝鮮入于燕京、是年夏、尚寧遣使請封、明年関白入
犯朝鮮、明主令其使者、自齎詔帰、冊封使能勿遣、歷
十余年朝鮮師解、尚寧堅請如故事、明王喜為不叛
之臣、乃命兵科給事中、初中山与薩摩州、世有隣好、
比歳以来、二国交悪、使命遂絶、州守源朝臣家久、以
告　神祖、乃発兵撃之、中山之兵連戦皆敗、王出降、
明年家久、率尚寧及王親倍臣等来、　神祖使帰其
国、以附庸於薩摩州、善継前好、於是則古南島地復
舊【旧】城矣、明年尚寧得還、乃遣修貢於中国、以報中山
王業已帰国、■【且】欲代我以請互市、是歳明万暦四十
年也、明主令貢使無入朝、量収方物絡賞、明已亡、順
治四年、清主遣使招撫琉球、後復遣使繳納前朝所
賜印綬、王尚質因請其封、時海冠路梗、清主既殂、太
子即位、康熙二年遣使冊封、如前朝故事、五年始勅、
以両年一貢為例、後世々相継、康熙五十二年、世子
尚敬嗣、年甫十五、是歲我正徳三年也、始自中山称
藩於中国、凡王卒、則世子訃告以諸襲封、冊封使至、
則先祭前王於寝廟、在国門外、唯在諭祭、而無贈謚、
故歴世未得有謚云、

【欄外】
浦添按司
其系不可
考

【欄外２】
自尚巴志之
後以尚為姓
未知其所由
也
