鴻荒之世、有二神而降炎海之洲、一男一女、因生
三子、其一為君長之始、其二為女祝之始、其三為民
庶之始、邃古闊遠、歷世綿邈、国無史書、厥祥莫聞、及
推古天皇十五年、道小野臣妹子、購書海外、因聘于
隋、是歳煬帝大業三年、遣羽騎尉朱寛等、入海求訪
異俗、因到流求、言不相通、掠一人而還、明年復令寛
慰撫之、国人不従、寛取其布甲而還、時我使者至、見
之以為比夷耶久國人所用也、隋遣武貢郎将陳稜、
朝諸大夫張鎮州、率兵浮海撃之、虜其男女数十人、
載軍実而還、国遂与隋絶、其後六年、掖玖人来朝、是
歳春秋之間、相継而至者三十人、後十五年、掖玖人
来朝、是歳欽明天皇三年也、天武天皇十年、多称人
来、献其地図、十一年多称掖玖阿麻弥人等朝貢、賜
禄各有差、自是之後、常朝貢賜、孝謙天皇、命太宰
府、重修建南島之牌、是天平勝宝六年也、是後史闕
不祥、後四百二十八年、王舜天当其国、保元之乱、為
略諸嶋之地、至南島、人莫不服者、乃狥其地而還、
有遺孤在南中、母大里按司妹、育于母氏、有乃父之
風、衆推為浦添按司、方是時、諸島兵起、按司年二十
二、乃率其衆、一匡清乱、奉国尊称王、舜天王是已、是
歲文治三年也、舜天在位五十年、以嘉禎三年卒、子
舜馬順熈立、以宝治四年卒、長子義本立、在位十一
年、歲饑疾疫行、国有称天孫氏者、民皆帰之、義本因遜
位焉、是歲弘長二年也、英祖天孫氏之後、受譲当国、
闢地始広、初隋兵来犯、歷唐五代宋元数世、不与中
国通、及至元二十八年、世宗撫之、不服加兵、英祖
卒、次子英慈立、慈卒其第四子玉城立，不徳国乱、山
南山北分而爲三、玉城據于中山、玉城卒、子子西威立、

【欄外】
山南山北分
而■【為ヵ】三、君美
曰、凡諸島地、
分隷以■【為ヵ】三
等、其一則沖
縄、及其西北
小島、其二則
与論以北、其
三則先島以
南、是則所因
古三山彊城、
而■足【点定ヵ】之熱
判然分■【矣ヵ】、甲
午使人曰、今
帰仁以北
之地称山
北、王在今
帰仁、大里
以南之地、称
山南、王在
大里、是心
不然








、