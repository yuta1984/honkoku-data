官制、正従各九品、正一品□【則】王子（ハアンス）、従則 按司（アンス）、正二品
則 三司（サンズ）官 親方（ヲヤカタ）、従則親方。三品至七品、則親雲上（バーキシ）、正
従八品則 里之子（サトノシ）、正従九品則  筑登之（ヂクトシ）、
王子官號【号】也、王之同姓、異姓、凡有分封者、皆称某王
子、雖王子弟、亦未受封者、不得称王子、
按司尚言郡侯也、牌古米（バイクメ）、牌金（バイキン）、並同親雲上、
王府據山為城、方各一里、畳石為基、繞以流水、正殿
在山之嶺、殿閣二層、南北八楹、其位向西、上以奉神、
中以朝堂、下与臣下坐立、凡正殿略傚漢制、至如燕
寝、則皆如此間之制矣、王親以亦皆如我制、
男女皆露髪、男則断髪結髻於右、国史所謂切髪草
裳、右髻名曰 隻首（カタカシラ）、相伝上世之人、皆載角、昔者有神
崩厥左角、後象之、女則鬒髪如雲、結為高髻、簪不加
飾、以墨黥手、為種々花卉、状、《割書：俗謂｜針衝（ハリツキ）》
擧【挙】俗敬神、而神亦霊也、其神称謂 君真者（キンマモン）、神所憑之
女、称謂君者三十三人、皆酋長之女、其長称謂 聞補（キクフ）
君、其余所在神巫、百千為群。神有時而降、鼓舞皆歌、
以楽其神、一唱百和、其声哀婉、
又有霊蛇、国人畏之如神、
諸島山谿崎嶇、洋野鮮少、厥田沙礫瘠薄、稼穡甚艱、
気候常煖、年穀早熟、而不見其繁碩也、凡中山山北
並多水田、土宜粳稲、山南地方是陸田、宜菽■之属、
即今其国税額、中山糧米、七万一千七百八十七石、
山北、三万二千八百二十八石七斗、山南、一万九千
九十六石八斗零、其余租課准此、
其産、馬螺殻、海巴、夏布、牛皮、鳥木、硫黄、磨刀石、則為
貢物、殻則稲、■、麦、菽、蔬則瓜、茄、薑、蒜、葱、韭、之属、皆有
焉、又有蕃薯、可以代穀、海菜可啖亦多、果則龍茘、蕉




