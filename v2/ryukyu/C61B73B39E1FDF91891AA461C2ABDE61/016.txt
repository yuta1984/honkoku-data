天皇和銅六年也。《割書：奄美。卽菴美。信覺。卽今八｜重山。球美。卽今久米島。》後七年。授
位南島。凡二百三十二人。各有差。是歲。　元正天皇養
老四年也。後七年。南島人百三十二人來朝。叙位有差。
是歲。　聖武天皇神龜四年也後七年。太宰大貳小野
朝臣老遣高階連牛養植牌南島。以誌所在地名里數。
及泊船取水等處。是歲。天平七年也。後十九年。詔令太
宰府重修建南島之牌。是歲。　孝謙天皇天平勝寶六
年也。自是之後。史闕不詳。《割書：按延喜式。太宰府別貢有南｜島方物。蓋養老天平間。以南》
《割書：島隷太宰府。故史｜又略不盡擧而己。》後四百三十八年。而王舜天當其國。
先是保元之亂。故將軍源朝臣義家孫廷尉爲朝竄伊
豆州。及平氏檀權。朝政日衰。常憤憤欲復祖業。因浮海
上。略諸島之地。遂至南島。爲朝爲人魁岸絕力。猨臂善
射。南島人皆以爲神。莫不服者。乃徇其地而還。居未幾。
官兵襲攻之。竟自殺。有遺孤在南中。母大里按司妹。育
于母氏。幼而岐嶷。有乃父之風。及長衆推爲浦添按司。
方是時諸島兵起。戰鬭不息。按司年二十二。乃率其衆。
一匡靖亂。擧國尊稱以爲王。舜天王是已。是歲文治丁
未三年也。《割書：宋淳熙十四年也。事出中山世系圖序。據保｜元紀事。及世系圖序。永萬元年春。爲朝年二》
《割書：十八而至南島。明年舜天生。是歲。仁安元年也。嘉應二｜年夏。爲朝自殺。年一十三。大里浦添並是中山地名。○》
《割書：東鑑云。文治四年夏五月。貴賀井島降。先是源頼朝欲｜擊貴賀井島。衆諫之。乃己。是歲春三月。鎮西人藤信房