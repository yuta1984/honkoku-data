年卒。享年二十九。在位九年。尚圓嗣。在位七年。以成化
十二年卒。享年六十二。《割書：世系圖又加圏於尚圓上。因考｜閩書云。察度後五傳至尚圓。尚》
《割書：圓者。尚德之仲子也。世法錄云。尚德嗣父泰久立。卒。子｜尚圓嗣。按世系圖。泰久卒時四十六歲。子尚德嗣。在位》
《割書：九年。二十九歲卒。尚圓嗣。在位七年。六十二歲卒。然則｜尚圓與尚泰久同甲子。長於尚德六十六歲。是非爲泰》
《割書：久之子者。而况爲【朱書補筆】德　之子也乎。閩書尚德之德當作忠。蓋｜誤冩而已。初忠世子思逹卒。忠弟金福立。金福卒。弟布》
《割書：里與金福子志魯爭立。明主命金福次弟泰久嗣王。泰｜久卒。世子德嗣。卒而無子。國人立思逹弟圓以爲其君。》
《割書：故曰察度後五傳至尚圓。又曰。尚圓者。尚忠之仲子也。｜雖然。世系圖略而不詳。姑存其疑。以俟後考。又按閩書》
《割書：及世法錄。以爲尚圓成化十｜五年卒。亦誤。五當作二年。》世子尚宣威立。六月卒。《割書：閩｜書》
《割書：以宣威爲尚德｜之長子者非也》仲子尚眞嗣。在位五十年。以嘉靖五年
卒。享年六十二。世子尚淸嗣。在位二十九年。以嘉靖三
十四年卒。享年五十九。世子尚元嗣。是歲。嘉靖二十五
年。夏。海寇徐海敗于浙直。有逃入琉球境者。尚元發兵
邀擊殲焉。得所掠全坤等六人。遣使送歸。《割書：時王直徐海｜等亡命海島》
《割書：之中。嘯聚逋逃。入寇于沿｜海諸郡。明人號曰倭寇。》賜勅奬諭。厚賫金幣。隆慶六
年尚元卒。享年四十五。在位十七年。子尚永嗣。在位十
六年。以萬曆十六年卒。《割書：世系圖云。｜享年不詳。》世子尚寧立。時關白
平秀吉命薩摩州徵貢於中山。萬曆十八年春。尚寧遣
僧天龍桃菴等來聘。《割書：事見續文獻通考。但其以爲事在｜萬曆二十年者非。兩朝平壤錄以》
《割書：爲萬曆十七年事。蓋得之矣。中山使人以慶｜長十八年春至于此。卽是萬曆十八年也。》明年關白
大徵諸州兵。欲道朝鮮入于燕京。是年夏。尚寧遣
使請