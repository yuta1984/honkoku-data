朝會之禮。歲元旦冬至。凡大慶會。則王親以下衆官。具
冠服行拜跪禮。四時俗節朔朢。亦皆冠服而朝。尊者親
者則延至殿内。賜坐賜酒。冠昏喪祭制。世子冠禮。蓋冠
以鳥紗帽。《割書：據世子未襲封。｜則用鳥紗帽也。》王子按司之子冠于朝堂。王
賜以其冠。其餘有職者之子。冠亦皆拜朝焉。昏禮略與
此間俗同。凡婦女子織紅組紃。學以女事。莫有識字及
飮酒者。蓋防淫也。如其親戚。亦非賀正不見男子。夫死
無子而不嫁。民間貧賤之女。亦罕有再醮者。閩人之後。
男不爲國壻。女不爲王妃。王妃則立國人有職者之女
爲嬪御而有寵者焉。國喪一皆如大明集禮之制。世子
居喪。素衣黑帶。嗣封之日。冊使先祭前王於寢廟。世子
憂服北面立。禮畢從吉。歲時祭亦如禮制。臣庶之家不
必如制。父母之喪。不喫肉不飮酒。殯葬必謹。如其七七
日百日朞年再朞。亦如近世俗。凡有職者。給暇五十日。
起復就職。至如公私慶賀燕會。則皆不與焉。三年而後
復初。《割書：隋書曰。其死者氣將絕。舉至庭。親賔哭泣相弔。浴｜其屍。以布帛纏之。裏以葦草。襯土而殯之。上不起》
《割書：墳。子爲父者。數月不食肉。使琉球錄曰。子爲親喪。數月｜不食肉。死者以中元前後日。溪水浴其屍。去腐肉收其》
《割書：骸骨。以布帛纏之。裏以葦草。襯土而殯。上不起墳。若王｜及陪臣之家。則以骸匣藏於山穴中。仍以木板爲小牖》
《割書：戸。歲時祭掃。則啓鑰視之。蓋恐木朽而骨露也。卽今國｜人之言曰。殯後三年藏尸石龕。仍植位牌。蓋墓碑也。其》
《割書：說略與陳｜侃之言合。》凡燕會僃樂。有國中中國二部。國樂。其唱曲