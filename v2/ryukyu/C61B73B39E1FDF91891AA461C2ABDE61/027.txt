《割書：陳氏之說而言耳。其國本非有姓氏也。王以尚爲姓。蓋｜其俗所謂漢姓也。甲午慶賀使與那地王子知念親方。》
《割書：謝恩使金武王子勝連親方。其所稱皆是某地某官也。｜其從官有曰宮里親雲上者。其所稱亦是某地某官。而》
《割書：某姓䄇名順。則字寵文。卽閩人之後。文章之士也。又有｜曰玉城親雲上者。其名朝薫。亦稱曰漢姓向氏漢名受》
《割書：祐。又有曰砂邊親雲上者。不知其名。漢姓曰｜曾。漢名曰歷。並是國人而有漢姓漢名者也。》
　　　宮室第四
　　隋書曰。王所居舎。其大一十六間。彫刻禽獸。民間
　　門戸必安獸頭骨角。使琉球錄以謂殿宇科素亦
　　不彫刻禽獸以爲竒。大抵琉球俗扑而忠。民貧而
　　儉。富貴家僅有瓦屋二三間。其餘則茅茨土階。不
　　勝風雨飄搖之患。人不善陶。雖王屋亦無獸頭。况
　　民閒乎。傳者訛矣。陳氏蓋據其所見而言耳。唯其
　　以獸頭爲鴟吻類亦訛。此土民間亦以牛馬頭骨
　　掛之門戸云。是避疫鬼。古之遺俗也。今時之制略
　　述所聞。
王府之制。據山爲城。方各一里。疊石爲基。繞以流水。城
有三門。其西爲國門。蓋以天使館在西南港口之故也
。
出門四里許。有牌房一座。扁曰中山。國門曰歡會。府門
曰漏刻。殿門曰奉神。每門有扁。四周皆石壁。府門外有
小池。泉自石龍口中噴出。名曰瑞泉。王府汲之供飮
食。
取其甘潔也。正殿巍然在山之巓。殿閣二層。南北八楹。