   　　至於賦歛。則寓古人井田之遺法。但名儀未詳僃。
　　王及臣民。各分土以爲祿食。上下不交征。有事則
　　暫取諸民而不常也。寰宇記曰。無他竒貨。故商賈
　　不通。閩書曰。時時資潤于隣島之富者。蓋皆得之
　　矣。但其使琉球錄。以謂貿易惟用日本所鑄銅錢。
　　亦不然也。是則古時其國所鑄。如宋鵞眼錢者耳。
　　星槎勝覽曰。俗好古畫銅器。使琉球錄亦以謂古
　　畫銅器非其所好。其所好者。唯鐵器綿布焉。蓋其
　　地不産鐵。土不宜綿。故民間炊爨多用螺殻。紅女
　　織紝。唯事麻縷。如欲以釜甑爨。以鐵耕。必易自王
　　府而後用之。不則犯禁而有罪。陳氏所駁。蓋據當
　　時而言耳。卽今觀之。盡皆不然也。略記所聞以誌
　　其食貨焉。
諸島之地。山谿﨑嶇。沃野鮮少。厥田沙礫瘠薄。稼穡甚
難。氣候常煖。年穀早熟。不見其繁碩也。《割書：稉稻六月乃熟。｜薩摩州人所謂》
《割書：琉球米。其穀｜品最下者。》凡中山山北並多水田。土宜稉稻。山南地
方多是陸田。宜菽麥之屬。卽今其國稅額。中山糧米七
萬一千七百八拾七石。山北糧米三萬二千八百二十
八石七斗。山南糧米一萬九千九十六石八斗零。其
餘
祖課亦凖此。  三山《割書：疆界見｜ 地里志》地無竒産。商賈不通。民貧而

【上欄朱書】一本三山小書属注文