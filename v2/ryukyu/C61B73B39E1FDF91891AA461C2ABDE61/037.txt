儉。男女事耕織。厥産多出蕉布。禹貢卉服。國曳草裳。蓋
謂之也。炎方蒸溽。不見霜雪。隆冬之日。時有雨霰而已。
故凡草卉之屬。皆不凋枯。取芭蕉三年者。辟纑成布。
最極纖巧。麻苧次之。南島所産。閩書所謂南有太平山【朱書訂正】出
禾苧。卽此。久米嶌産絲及綿。閩書所謂西有古米出土
綿。亦此也。《割書：太平山見地里志。方物曰｜太平布。曰久米綿。卽此。》通國賈易。古時用
海巴。厥後國鑄銅錢用之。既久散亡少餘。唯今用穀布
之屬。若其與 中國交易銀貨。則此間所産矣。《割書：海巴。貝也。｜銅錢。使琉》
《割書：球錄以謂薄小無文。每十折 一。無貫折百。殆如宋季之｜鵞眼綖貫錢者。但以爲日本所鑄。卽非。美甞問福建人》
《割書：以琉球交易事例。曰。琉球交易止限船數。不限銀額。全｜貢用十餘萬。折貢用五六萬。以船小【朱書補筆】不　堪多載也。若用大》
《割書：船。則福州港淺不能近矣。所賣唐貨。細則絲｜綢綾緞等物。粗則紙藥材等物。不能詳錄焉。》 凡百器制
皆與此間同。唯其甲冑兵刀不甚堅利。弓材用檿。斲
而
弦之。性急易折。良者難得。螺鈿諸器頗得我法。民間炊
爨多用螺殻。蓋古俗也。海産大螺。貧家以代釜甑云。凡
飮食之饌。造製精潔。略與此間同。使琉球錄以謂不知
烹調和劑之味。特不習此俗耳。造釀之方。酒醪醋醬
及
乾醬之屬。亦皆如我制。使琉球錄又謂酒以水漬米越
宿。婦人嚼以取汁曰 米竒（ミキ）。甚非也。酒曰米竒。卽此間方
言也。唯其露酒方。始傳自外國。色味淸而洌。久之不壞。
能易醉人。使琉球錄曰。出自暹羅。亦非也。造法不與暹