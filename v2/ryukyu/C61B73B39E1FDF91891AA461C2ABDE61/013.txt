史稱 信覺（シカク）。《割書：見續日｜本書紀》星搓勝覽稱重曼山。蓋皆謂此石垣。
乃是信覺之轉耳。石垣島。周廻十六里十七町。所屬間
切四。曰 河平（カハヒラ）。曰 宮良（ミヤラ）。曰 大濵（ヲヽハマ）。曰石垣。其港二。在西北曰
河平￣ノ湊。《割書：去宮古島針乳濵五十八里半。港深六町｜三十間。濶一町。大船二三十隻可以收泊。》在南
曰御﨑泊。港口淺狹。不可泊船。唯其西南要津耳。堂計（タケ）
止美島（トミシマ）黑島（クロシマ）波照間島（ハテルマシマ）等隷【朱書補筆】焉。　《割書：堂計止美島。在御﨑泊西｜一里二十八町。周廻一里》
《割書：三十町。黑島。在堂計止美島西南二里二十町。周廻亦｜二里二十町。其所管二島。曰上離島。周廻二十町。曰下》
《割書：離島。周廻二十七町。並在黑島西南。波照｜間島。周廻二里二十町。去黑島十四里許。》乃是琉球南
界也。入表島（イリヲモテシマ）。在石垣島之西南。《割書：石垣島有山曰於茂登｜嶽。此島在彼山之南。故》
《割書：名曰伊利於茂登島。方言凡深奥之所。謂之｜伊利。伊利卽入也。表者。於茂登之語訛耳。》周廻十五
里。所屬間切二。曰古見。曰入表。亦有小濵 鳩間（ハトマ）内離（ウチハナレ）外（ソト）
離（ハナレ）等島而隷焉。《割書：小濵。在堂計止美西二里。其周廻三里。｜小濵之北有宇也末島。狹小而無人住》
《割書：者。鳩間島。在入表西北海上二里半。内外離島。｜在入表西南海灣。三島亦皆狹小。非有民居者。》 去此以
西。路過落漈而行四十八里至與那國。其地周廻五里
十町。乃是琉球西界也。《割書：與那國亦隷｜入表島焉》以上二島。古山南
之地。
　　　世系第二
　　琉球。古南島也。流球之名始見隋書。曰。王姓歡斯
　　氏。不知其由來。有國代數也。按諸國史。及中山世
　　纘世系等書。蓋非其國自古有王。而其由來代數