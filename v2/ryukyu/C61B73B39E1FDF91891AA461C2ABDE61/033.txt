　　此間之語最爲不少。而漢語亦有十之一二焉。若
　　其不可以解者。則彼古之遺言而已矣。若彼方俗
　　亦然。中世之俗與此間同。近世之俗略與漢同。若
　　其非此亦非彼者。則彼古之遺俗而已矣。因錄舊
　　聞以爲風俗志。
男女皆露髻。男則斷髪。結髻於右。國史所謂切髪草裳。
其由來既久矣。右髻名曰隻首。相傳云。上世之人皆戴
頭角。昔者有神崩厥左角。後俗結髻以象乎古也。漢人
之裔結髻於中。皆揷以金銀簪。纏首用色布丈餘。今之
冠制始于此。厠賤猶露髻而已。衣則寛博廣袖。腰束大
帶。足著草履。通國之禮槎手膜拜。若見異邦之人。則拜
楫如儀。凡卑幼路遇尊者。結袖而掛肩。卸履而跪 地。《割書：俗｜謂》
《割書：公廨袖結。蓋義｜取其執役也。》女則鬒髪如雲。結爲高髻。簪不加飾。以
墨黥手。爲種種花卉狀。《割書：俗謂鍼衝。猶｜言鍼刺也。》上衣下裳。其裳如
裙而信其幅。摺細而刺之。長掩其足也。上衣之外。更用

【上欄書入】刺一作制【以下朱書】閩書作下裳褶細而制長欲覆足不令顯也

大衣廣袖者蒙之。皆上見人。則以手下之而蔽其面。《割書：此｜間》
《割書：假髻。出自琉球者最稱上品。蓋以其髪鬒黑而長｜故也。又蒙其背者。此間婦女所用蒙衣之制而已。》貴家
大族之妻。出入載笠。坐於馬上。女僕三四從之。婦女之
俗。幽閑貞淑。不淫不妬。若其妓娼。頗事艷冶。大抵其地
土瘠民貧。勤儉質朴。憂深思遠。以有唐國之風者。俗好