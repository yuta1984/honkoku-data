如其所傳亦既尚矣。《割書：美｜》嘗按東方輿地。經短緯長。限之
以海。莫有海内可以容南北倭者。若彼流求蝦夷之地。
接我南北相去不遠。蓋此其所謂者也。且如後漢倭國
列傳所載。光武中元二年倭奴國奉貢朝賀。以爲倭國
之極南界也。魏晉以前

天朝未有【朱書補筆】通　 中國者。所謂我極南界。卽是古南倭也。其傳

【上欄朱書】按中國上疑脫通字

併載夷洲澶洲。而鮮卑傳亦有亶【朱書訂正】檀　石槐東擊倭人國。得
千餘家之事焉。呉志亦曰。大帝黃龍二年。遣將軍衞温

【上欄朱書】鮮卑傳註引魏書作檀石槐東撃汗國得千餘家

諸葛直等。率甲士萬人。浮海求夷洲及亶洲。亶洲在所

【上欄朱書】所在

絕遠。卒不得至。但得夷洲數千人還。是時亦莫有異邦
之人來擾我邊境者。據西洋所刻萬國全圖。本邦及流
求蝦夷。並在海中洲島之上。或絕或連。以爲東方一帶
之地。其他可以爲國者。如彈丸黑子亦未有之也。然則
鮮卑所擊者古北倭。後所謂蝦夷。而呉人所至者亦是
古南倭。後所謂流求而已。若彼二國。方俗雖殊。然方言
頗與此俗同。如其地名。與此間不異者往往在焉。且夫
後漢魏晉以來。歷世史書並傳我事。而有與我不合者。
蓋與彼南北二倭相混而已矣。世之人槩以爲其懸聞
之訛。非通論也。初。隋人名曰流求。其所由未詳。曰自義
安浮海到高華嶼。又東行二日到黿鼊嶼。又一日便到