歲實隋大業十二年也。曰邪久。曰掖玖。曰夜句。曰益救。
東方音皆通。此云掖玖。隋書以爲邪久。卽是流求也。又
曰。
天武天皇二十一年秋。所遣多禰島使人等。貢多禰國
圖。其國去京五千餘里。居筑紫南海中。所謂多禰國。亦
是流求也。當是之時。南海諸夷【朱書訂正】島　。地名未詳。故因其路之
所由而名。多禰島卽路之所由。而後隷大隅國。一作多
褹。唐書亦作多尼。多禰國卽南海諸島。於後而總而稱
之南島者是已。
元明天皇和銅六年。南海諸島咸皆内附。至
孝謙天皇天平勝寶後。史闕不詳。初。
文武天皇大寶中。併掖玖島於多褹島。置能滿益救二
郡。以爲太宰府所管三島之一。及
仁明天皇天長初。停多褹島以隷大隅國。於是乎南島
貢獻蓋既絕矣。而此間之俗亦稱之以爲流求。且謂其
俗啖人之肉。殊不知此昔時所謂南島也。至後又名曰
鬼島。則遂併流求之名而失之矣。既而其國稱藩中國
且通市舶於我西鄙。流求之名。復聞於此。以迨于今。按
流求古南倭也。南倭北倭並見山海經。而南島復見海
外異記。二書蓋皆後人所作。雖然。其書並出魏晉之際