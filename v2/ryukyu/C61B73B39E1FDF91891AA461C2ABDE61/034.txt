聲樂。皆弄三絃。相傳以爲絃響能避蛇害。農家揷秧穫
禾。乃擕妓女。饁彼南畞。絃歌鼓舞。先終畞者。妓女乃侑
其觴。其疆域雖小。風氣或殊。山南之人不患痘疹。山北
之人最爲驍健。國無醫藥。民不夭札。壽至期頤。亦往往
有焉。君臣民庶畏神尤甚。蓋上世以降厥民分散洲嶼。
各自有君長。亦莫能相一。唯有神降于其間。爲威爲
福。
禁民爲非。是故舉俗敬神。而神亦靈也。其神稱謂 君眞（キンマ）
物（モン）。神所憑之女稱謂君者三十三人。皆酋長之女。其長
稱謂 聞補君（キクブキミ）。其餘所在神巫。百千爲羣。神有時而降。鼓
舞歌謠以樂其神。一唱百和。其聲哀惋。神喜則衆皆相
慶焉。神怒則衆無不懼焉。又有靈蛇。國民畏之如神
。《割書：按｜使》
《割書：琉球錄。及閩書云。俗信鬼神。以婦女不經二夫者爲尸。｜降則數著靈異。能使愚民竦懼。王及世子倍臣莫不稽》
《割書：首下拜。國人凡謀不善。神輙告王。王就擒之。惟其守護｜斯土。是以國王敬之。而國人畏之也。尸婦名女君。首從》
《割書：動至三五百人。各頂草圏擕樹枝。有乗騎者。有徒行者。｜入王宮中以遊戱。一唱百和。音聲悽慘。倐忽往來。莫可》
《割書：踪跡。袋中所錄其略相同。而尤爲詳悉。凡其神異鬼怪。｜不可舉數而已。甲午使人曰。本國舊俗詳見袋中書。百》
《割書：年以來民風大變。神怪之事今則絕矣。昔夏之世。遠方｜國物貢金九牧。鑄鼎象物百物而為僃。使民【朱書補筆】知　神姦。蓋其》
《割書：國絕遠僻仁。南荒山海異氣所生。鬼神竒異之物。亦何｜足怪焉。且聞古之時。國人無君臣上下之節。好相攻擊。》
《割書：諸島各爲部隊。不相扶助。收取鬭死者。共聚而食之。若｜非有神作威作福於其間。則民之無生亦既久矣。方今》
《割書：文命。祇承乃暨尸教。而威福之權既有所歸。其鬼亦不｜神那。抑不知使人自恥鬼俗。其所言亦如此乎。古俗或》
《割書：以其國爲鬼島。如今燕東北島名猶有鬼界。蓋謂其有｜神怪也。又使琉球錄曰。有蛇蝎亦螫 人。蛇則不爲害。前》

【上欄朱書】一本無燕字