南島志總序
流求國古未有聞焉。始見於隋書曰。大業元年海師何
蠻等。每春秋二時天淸風靜。東朢依希似有烟霧之氣。
亦不知幾千里。三年。煬帝令羽騎尉朱寛入海求訪異
俗。何蠻言之。遂與蠻俱往。因到流求國。言不相通。掠一
人而還。明年復令寛尉撫之。流求不從。寛取其布甲而
還。時倭國使來。見之曰。此夷邪久國人所用也。
天朝史書不紀其事。然據彼所書。則知其國既通于斯
矣。考國史曰。
推古天皇二十四年。掖玖人來。南島朝獻蓋自此始是