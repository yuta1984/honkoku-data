《割書：十四年。至正十年察度卽王位。察度者。不知所自始。其｜父爲浦添按司。按世系圖云。西威在位十三年。元至正》
《割書：十年卒。年二十三。又加一圏於察度上。以分其統耳。蓋｜世纘圖。據其實而言。然察度之立。其故未詳。始舜天以》
《割書：浦添按司卽王位。察度父亦稱浦添按｜司者。蓋其苗裔乎。而今不可得而考。》是時元既亡。明
主卽帝位。洪武五年。其行人楊載齎詔往諭其國。中山
王察度。山南王承察度。山北王帕尼芝。皆遣使朝貢。十
五年。賜中山王山南王鍍金銀印文綺。使還言三王爭
權相攻。十六年。賜山北王如中山山南之例。因詔令罷
兵息民。始自　文武天皇授位南島人等。六百八十餘
年。於此而三王受封於外國焉。《割書：三王度【朱書訂正】受　封。蓋此｜永德年間也。》二十一
年。明以所獲元主次子地你奴發居琉球。二十五年。中
山王遣其子侄及陪臣子弟入大學。明王禮遇獨優。賜
閩人三十六姓善操舟者。令往來朝貢。二十八年。中山
王察度卒。享年七十五。在位凡四十六年。《割書：世纘圖世系｜圖皆云。察度。》
《割書：元至正十年卽王位。在位四十六年。而明人諸書以爲｜中山王察度永樂二年卒。蓋誤以山南王承察度爲中》
《割書：山王察｜度也。》世子武寧嗣。永樂二年。山南承察度卒。無子。令
從弟汪應祖攝國事。應祖遣使請命。乃賜冠服。嗣山南
王。《割書：山南王承察度。或作承察。非。或｜以汪應祖爲承察度弟。亦非。》三年。中山王武寧卒。
在位十年。《割書：世系圖云。｜享年不詳。》尚思紹嗣。《割書：世纘圖云。察度卒。子尚｜思紹嗣。自是以尚爲姓。》
《割書：而其所記中山代序止于此。世系圖亦如一圏於尚思｜紹上。二書並皆可疑。據閩書。永樂中思紹所獻表。有臣》
《割書：祖察度之語。又皇明世法録曰。察度世子武寧嗣。武寧｜卒。子思紹嗣。由是觀之。世纘圖誤脫武寧一世不可疑》