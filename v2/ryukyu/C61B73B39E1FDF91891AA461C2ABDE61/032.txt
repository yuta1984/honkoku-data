如古篆然。《割書：出袋中所錄曰。昔有天人降而教人以文字。｜其地近于中城。厥後城間之人凶日起宅。天》
《割書：人又降召問占者。以不告其凶。對曰。彼人不問。故不告。｜卽怒曰。汝知其凶。亦何不告。乃分裂其書而去。唯存其》
《割書：半。字猶百餘。以占凡事吉凶甚驗。蓋此占卜書也。美甞｜觀于文字。其體如古篆。古俗凡稱天人。不係此地之人》
《割書：也。未知其｜爲何國字。》中世以來始傳此間文字。明初其王察度請
以子侄及陪臣子弟入于大學。成化間。王尚眞以官生
蔡賔等五人肄業南雍。學既成而還。卽爲通事。累歷文
職。自是之後。凡章表之文移。皆其所掌焉。國中所用文
字。一如此間之俗。亦有善於歌詞者。《割書：閩書曰。陪臣子弟｜與凡民之秀。則諸》
《割書：士大夫教之。以儲長史通事。習華言入貢。餘不慧者。宗｜倭僧學番字而已。間有學詩。僅曉聲律偶對。又世法錄》
《割書：云。經籍無五經。有四書。以杜律虞註爲經。美觀其｜俗今皆不然。讀書作字。賦詩詠歌亦有可以觀者。》凡學
之之法。王親已下。品官子弟。皆入國學。學有孔廟。毎春
秋釋奠焉。凡民子弟。則皆學有於鄕挍云。《割書：俗間子弟皆｜自實語教始。》
《割書：庭訓式目等書次之。醫卜方技之｜術亦有所傳者。而非其所長也。》
　　　風俗第八
　　天下之俗古今不同。風化之變。若陰陽晝夜。於萬
　　物然。時既變矣。物不能不變也。雖然。萬物之生。 天
　　地猶不能齊。安知天下之俗。有未始變者。亦有乎
　　其既變之間也哉。我觀琉球之俗。若其因革。則隋
　　唐之際。既無考據。况於上世之事乎。今試聞其方
　　言。有可以解者焉。有不可解者焉。蓋其可以解者。