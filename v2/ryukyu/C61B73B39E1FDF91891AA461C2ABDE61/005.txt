流求。義安。卽今潮州。高華嶼。後俗謂之東番。卽今台灣。
黿鼊嶼。卽今其國所謂惠平島也。明人以謂熱壁山亦
謂葉壁山。古今方音之轉耳。據此而觀之。流求本是其
國所稱。而隋人因之。亦不可知也。國人之說曰。永萬中。
源爲朝浮海。順流求而得之。因名流求。明洪武中。勅改
今字。蓋不然也。隋世既有流求之名。而元史亦作瑠求。
且據野史。爲朝始至鬼島。其地生□葦之大者。因名曰
葦島。明人又以謂於古爲流虬。地卑萬濤晼蜒。若虬浮
水中。因名。後轉謂之琉球。《割書：出世｜法錄》 蓋又不然也。其國未之
前聞也。隋人始至以爲流求。且謂國無文字。豈有取虬
浮水之中義也哉。不强求其說可也。其國風俗。隋書所
載最詳。後之說者因而述焉。明嘉靖中。給事中陳侃與
行人高澄往封其國。及還上使琉球錄二卷。言從前諸
書亦多傳訛。乞下所錄史館。詔從之。後人遂以陳氏之
書爲得其實也。前者寶永正德之際中山來聘。《割書：美｜》每蒙
教旨得見其人。釆覽異言。因知陳氏所駁未必盡得之。
而從前諸書未必盡失之也。蓋自隋至明。歷十世之間。
其國沿革復有不同。而君長之號。國地山川之名。與其
風俗語言。古今殊異。豈能得無訛謬於其間哉。雖然。《割書：美｜》
嘗據國史。考之於隋及歷代之書。證以其國人之言。古