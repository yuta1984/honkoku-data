御物城。各有二員。分治那覇曰邑焉。耳目官六員。卽法
司之屬。猶漢六卿也。以上所謂士官而爲武職者也。大
夫長史通事等官。則專司朝貢。不與政事。皆爲文職。明
初所賜閩三十六姓之後。讀書南雍。歸卽爲通事。累陞
長史大夫。今僅存七姓。而食祿者百餘人。凡朝貢事例。
單年則正貢二船。以耳目官充正使。正議大夫充副使。
並正三品官也。其屬有都通事。才府使。官舎使等職焉。
䨇年則接貢使。才府史各一員。並從四品官也。《割書：卽是｜近例》若
有中國大喪。則以正議大夫充進香使。新天子登極。則
以法司官正議大夫各一員充慶賀使。其國嗣封。則以
法司官紫金大夫各一員充謝恩使。其官皆是所稱于
異邦也。古時國無姓氏。只因所居之地而稱之。中世以
來。王親豪族。稱之以其食邑。其餘有職者。亦因其所自
出及所居之地。而稱曰某地某官。其有姓氏者。閩人之
後耳。雖然。其稱於國中。猶國人也。而今國人皆有漢姓
亦有漢名。皆非古也。《割書：使琉球錄云。國王世尚氏。至於陪｜臣。則無姓氏。但以先世及已所轄》
《割書：之地爲姓。自上世以來。皆命名以漢字。按尚思紹之後。｜世稱以尚姓。猶以王父字爲氏。而
非古之所謂姓也。國》
《割書：人稱之以先世及已所轄之地。猶因地命氏。而古之所｜謂姓也。陳氏以謂琉球不習漢字。又謂自 上世以來皆》
《割書：命名以漢字。何其謬之甚也。隋時猶傳國無文字。而况｜於其上世乎。美甞聞之甲午使人曰。我王稱尚氏。始於》
《割書：思紹王。然其用尚姓不知所由也。國人各自有姓。以所｜轄地名爲姓。親雲上已下。雖曰無地。亦有其姓。是又拜》