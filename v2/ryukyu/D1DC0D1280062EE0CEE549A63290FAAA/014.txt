　大桅長九丈二尺圍九尺
　頭桅長七丈二尺圍七尺
　櫓二長四丈寬二尺三寸
　椗大小各二大者長二丈七尺小者長二丈四尺皆
　寬八寸及七寸形如个字皆以鐵力木爲之椗上棕
　索二條長一百托圍一尺五寸《割書：按字書碇錘舟石也｜與矴同無椗字今以》
　《割書：木爲之故｜俗字從木》
　大桅蓆篷寬五丈二尺長五丈三尺轆轤索三條長
　三十五托圍一尺二寸
　繚母索二條長一十五托圍一尺五寸
　頭桅蓆篷寬二丈二尺長二丈八尺
　大桅頂篷名頭巾頂惟官舶始用之商船不得用長
　五丈四尺寬五丈《割書：徐兢錄云大檣之巓加小帆十｜幅謂之野狐帆殆卽頭巾頂也》
　大桅下布篷名篷裙長六尺寬一丈五尺
　頭桅上布篷名頭幞上尖下方三角形長三丈下濶
　二丈八尺
　揷花布篷長四丈八尺寬三丈四尺
　揷花下布篷名揷花褲長六尺寬一丈五尺