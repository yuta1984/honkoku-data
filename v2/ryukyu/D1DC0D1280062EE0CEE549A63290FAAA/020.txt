  　　針路
　琉球在海中本與浙閩地勢東西相値但其中平衍
　無山船行海中全以山爲凖福州往琉球出五虎門
　必取雞籠彭家等山諸山皆偏在南故夏至乘西南
　風叅用辰巽等針袤繞南行以漸折而正東琉球歸
　福州出姑米山必取溫州南杞山山偏在西北故冬
　至乘東北風叅用乾戌等針袤繞北行以漸折而正
　西雖彼此地勢東西相値不能純用卯酉針徑直相
　往來者皆以山爲凖且行船必貴占上風故也