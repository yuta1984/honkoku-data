錄為若干卷中列中山王圖紀
其宴享以志其崇奉中國之誠
又為之表其世系度其封疆與
其官秩之崇卑廩禄之厚薄又
為之㝎其針路無過用叩針則
無流至葉壁山之患終為之圖
寫土産卉木動植之物必肖其
狀而首則著其揚帆奉使為封
舟圖以見
聖天子威靈呵護出入扵千波
萬水之中經渉魚龍窟穴雖掀
風鼓浪如履平地猗歟壮哉徃
者族父舟次先生奉使時排日
赴宴宴畢即上舩候風今徐君
公事畢閒與其陪臣搜巗剔壑
紀逰賦詩非以是侈其逰眺盖