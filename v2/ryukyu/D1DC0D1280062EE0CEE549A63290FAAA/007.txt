中山傳信錄序
　琉球見自隋書其傳甚畧北史唐書宋元諸史因之
　正史而外如杜氏通典集事淵海星槎勝覽蠃蟲錄
　等書所載山川風俗物產皆多舛漏前明洪武五年
　中山王察度始通中朝而明一統志成於天順初百
　年中爲時未久故所載皆仍昔悞幾無一實焉嘉靖
　甲午陳給事侃奉使始有錄歸上於朝其疏云訪其
　山川風俗人物之詳且駁羣書之謬以成紀畧質異
　二卷末載國語國字而今鈔本什存二三矣萬曆中　