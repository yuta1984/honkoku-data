　　天妃靈應記
　天妃莆田湄洲嶼林氏女也《割書：張學禮記云天妃蔡｜氏女猴嶼人非是》父
　名愿《割書：字曰惟愨母王氏｜一云林孚第六女》宋初官都巡檢妃生而神靈
　少與群女照井有神捧銅符出以授妃群女奔駭自
　是屢著神異常乘片蓆渡海人咸稱爲通賢靈女一
　日方織忽據機瞑坐顔色變異母蹴起問之寤而泣
　曰父無恙兄歿矣有頃信至父與兄渡海舟覆若有
　挾之者父得不溺兄以柁摧遂堕海死雍熙四年昇
　化于湄州嶼《割書：張學禮記云救父投海身亡非是一云｜妃生于建隆元年庚申三月二十三日》