　舶多有
冊封命下《割書：臣｜》等未到閩前督臣滿保移檄各鎭選大船
　充用豫爲修葺諸具咸備二船取自浙江寧波府屬
　皆民間商舶較徃時封舟大小相埓而費輕辦速前
　此未有也《割書：按宋徐兢奉使高麗神舟二皆勅賜名字｜客舟六共八舟明封舟或一或二今二舟》
　一號船使臣共居之二號船載兵役一號船前後四
　艙每艙上下三層下一層塡壓載巨石安頓什物中
　一層使臣居之兩旁名曰麻力截爲兩層左右八間
　以居從役艙口梯兩折始下艙中寬六尺許可橫一
　床高八九尺上穴艙面爲天窓井方三尺許以通明
　雨卽掩之晝黑如夜艙面空其右以行船左邊置爐
　竈數具板閣跨舷外一二尺許前後圈篷作小屋一
　二所日畨居以避艙中暑𤍠水艙水櫃設人主之置
　籖給水人日一甌船尾虚梢爲將臺立旗纛設籐牌
　弓箭兵役吹手居其上將臺下爲神堂供天妃諸水
　神下爲柁樓樓前小艙布針盤夥長柁工及接封使
　臣主針者居之船兩旁大小炮門十二分列左右軍
　噐稱是蓆篷布篷九道艙面橫大木三道設軸轉繚