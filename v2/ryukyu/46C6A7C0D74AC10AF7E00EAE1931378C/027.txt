　二十五日丁酉日出丁未風輕用單乙針二更乙卯
　針一更半夜至四漏轉正南風用單乙針一更半共
　計二十一更
　二十六日戊戌日出正南風日未中轉丁午逾時丁
　未風微起用單乙針一更日中風靜縋水無底晩晡
　轉丙午風用乙卯針風靜船停不上更日入風微起
　至四漏轉丁午風用乙卯一更至八漏又用單卯二
　更至天明
　二十七日巳亥日出丁午風日未中風靜船停有大
　沙魚二見于船左右日入丁午風起至二漏轉丁風
　用乙辰針二更半天將明應見釣魚臺黃尾赤尾等
　嶼皆不見共用卯針二十七更半船東北下六更許
　二十八日庚子不用接封陪臣主張卯針本船夥長
　林某攺用乙辰針日未中丁未風行二更半鴉班上
　檣見山一點在乙位約去四更餘水面小黑魚點點
　接封陪臣云此出姑米山所見或是姑米而未能定
　日入風轉丁午用辰㢲針二更
　二十九日辛丑日出見東北小山六點陪臣云此非