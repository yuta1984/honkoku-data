㫖依議
　《割書：臣｜》葆光按元史志云至元中以䕶海運有奇應加
　封天妃神號積至十字廟曰靈慈直沽平江周涇
　泉福興化等處皆有廟皇慶以來歲遣使賫香遍
　祭金幡一合銀一錠付平江官漕司及本府官用
　柔毛酒醴便服行事祝文云維年月日皇帝特遣
　某官等致祭於䕶國庇民廣濟福惠明著天妃則
　歲時之祭自元巳有之矣前明嘉靖中冊使陳侃
　使還乞賜祭以答神貺禮部議令布政司設祭一
　壇報可此又特祭一舉行者也萬曆三年冊使蕭
　崇業始請秩祀海神合舉祈報二祭至今封舟出
　海因之康熙二十二年冊使臣汪楫還具疏請照
　嶽瀆諸神着地方官行春秋二祭禮部議未准行
　今臣等在海中祈神佑庇竊計封號尊崇巳極惟
　祀典有欫故專舉爲詞神應昭格今果蒙
恩特賜允行典禮烜赫以答神庥超越千古矣