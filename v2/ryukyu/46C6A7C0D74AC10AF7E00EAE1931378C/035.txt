　　爽萬無行舟之理二月中則多霧龍出海矣然春
　　風和緩茲役親驗之浪無從船上過者殆遠勝於
　　冬至前後也海船老夥長言十月二十日後東風
　　送順爲吉葆光在琉球無日不占風所向歷考數
　　月内風自東來不間斷者惟十月二十日後十一
　　月初五日前半月中爲然因考陳侃以來惟蕭崇
　　業之歸閩較爲安吉其出海日期乃十月二十四
　　日爲不誣也附此以告後來者
　　風信
　淸明後地氣自南而北則南風爲常霜降後地氣自
　北而南則北風爲常若反其常則颱颶將作　風大
　而烈者爲颶又甚者爲颱颶常驟發颱則有漸颶或
　瞬發焂止颱則連日夜或數日不止大約正二三四
　月爲颶五六七八月爲颱九月則北風初烈或至連
　月俗稱九降風間或有颱則驟至如春颱船在洋中
　遇颶猶可爲遇颱不可當矣　十月以後北風常作
　然颱颶無定期舟人視風隙以往來五六七八月應
　屬南風颱將發則北風先至轉而東南又轉而南又