　舊錄云以木柹從船頭投海中人疾趨至梢人柹同
　至謂之合更人行先於柹爲不及更人行後於柹爲
　過更今西洋舶用玻璃漏定更簡而易曉細口大腹
　玻璃瓶兩枚一枚盛沙滿之兩口上下對合通一線
　以過沙懸針盤上沙過盡爲一漏卽倒轉懸之計一
　晝一夜約二十四漏每更船六十里約二漏半有零
　人行先木柹爲不及更者風慢船行緩雖及漏刻尚
　無六十里爲不及更也人行後於柹爲過更者風疾
　船行速當及漏刻巳踰六十里爲過更也

【図】天使館圖