　《割書：一云妃生於哲宗元祐八年一云生于甲申之歲按｜妃于宋太宗雍熙四年九月初九日昇化室處二十》
　《割書：八歲則當以建隆元年一說｜爲是生彌月不啼名日黙》時顯靈應或示夢或示
　神燈海舟獲庇無數土人相率祀之宋徽宗宣和五
　年給事中路允廸使高麗八舟溺其七獨允廸舟見
　神朱衣坐桅上遂安歸聞于朝賜廟額曰順濟高宗
　紹興二十六年始封靈惠夫人賜廟額曰靈應三十
　年海冦至江口神見風濤中冦潰就獲泉州上其事
　封靈惠昭應夫人孝宗乾道二年興化疫神降于白
　湖去潮丈許得甘泉飮者立愈又海冦至霧迷其道
　至廟前就擒封靈惠昭應崇福夫人淳熙十一年助
　廵檢姜特立捕溫台冦封靈惠昭應崇福善利夫人
　《割書：汪錄作靈慈昭應崇善福利夫人靈慈乃廟號凡封｜皆原靈惠始封之號當作靈惠崇福先封後加善利》
　《割書：二字乃言爲善人利之｜意以上封夫人凡四封》光宗紹熙三年以救疫旱功
　特封靈惠妃寧宗慶元四年以救潦封靈惠助順妃
　嘉定元年平大奚冦以霧助擒賊金人犯淮甸戰花
　靨鎭神助戰及戰紫金山又見神像再㨗三戰遂解
　合肥之圍封靈惠助順顯衛妃嘉定十年救旱獲海
　冦加靈惠助順顯衛英烈妃嘉熙三年錢塘潮决至