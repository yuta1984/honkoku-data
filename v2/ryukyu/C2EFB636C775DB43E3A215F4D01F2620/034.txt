　　中山王肄館儀仗
　七月二十六日
冊封禮成中山世曾孫尚敬始稱中山王擇吉告祖廟
　八月二日受國中各島臣民賀訖初九日中山王躬
　詣天使館謝
封盛儀仗備官僚成禮而還其初出府門也乘十六人
　肩輿及過長虹隄至孔廟南小駐別館易衣減輿夫
　之半始至天使館還至別館仍易衣儀從如前歸府
　第今所見者與前使臣汪楫所記少異略載于後