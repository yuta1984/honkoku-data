　石磊成正中作圏門三左右角門二門内前堂三楹
　匾肅容二字卽祭畢設宴待客之所更進甬道東西
　廳各三楹堦下兩叢鐵樹攅鬱正廟七楹堂楹之上
　前使臣張學禮題河山帶礪汪楫題永觀厥成二匾
　俱在《割書：臣等亦書世篤忠｜貞四字懸其次》堂西神厨二楹東爲佛堂前
　後六楹旁三楹爲僧厨
　　儀注《割書：俱從前使臣｜汪楫更定》
　　六月二十六日丁卯行
諭祭禮先期灑掃王廟中堂屏蔽神主以更迎請
龍亭設香案於廟中設司香二人設開讀臺於滴水西
　首設開讀位東南向設中山先王神主位於露臺東
　首西向設世曾孫俯伏位於先王神主位之下北向
　設世曾孫拜位於露臺中北向設衆官拜位於世曾
　孫拜位後左右層列設奏樂位於衆官拜位之下北
　向
　祭日黎明法司官率衆官及金鼓儀仗畢集天使館
　前天使啓門叅謁畢迎請
龍亭進公館中堂捧軸官捧