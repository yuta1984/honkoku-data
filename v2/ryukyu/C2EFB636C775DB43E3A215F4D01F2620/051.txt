　謹將送還屢次宴金四封共計一百九十二兩具本
　附遣陪臣法司王舅向龍翼紫金大夫程順則等齎
　進懇乞
欽賜使臣收受不勝惶恐激切之至謹上
　奏以
聞
　　禮部謹　題爲
領封大典巳竣懇存舊例以勞使臣事該《割書：臣｜》等議得琉
　球國王尚敬奏稱
欽差正使翰林院檢討海寶副使翰林院編修徐葆光
　等按臨敝國封臣敬爲王宴欵之際代物以金使臣
　屢辭往還再三堅持大義固郤不受但微臣酬德報
　功莫展萬一謹將宴金二封共計一百九十二兩具
　本附陪臣法司王舅向龍翼等進呈懇乞
勅賜收受等語査康煕二十三年使臣翰林院檢討汪
　楫等
冊封琉球國王所與宴金伊等未受該國王奏請《割書：臣｜》部
　議覆仍不准其收受具題奉