　維
　康煕五十八年歲次巳亥六月壬寅朔越祭日丁卯
皇帝遣冊封琉球國正使翰林院檢討海寶副使翰林
　院編修徐葆光
諭祭於故琉球國中山王尚貞之靈曰朕撫綏萬邦中
　外一體越在荒服咸畀湛㤙矧效忠既篤於生前斯
　賜䘏彌隆於身後眷言鴻伐宜賁龍光爾琉球國中
　山王尚貞肅凛朝章丕揚世緖秉聲靈於天府水靜
　鯨波奉正朔於大庭風淸島服靖共匪懈恩早錫於
　九重貞順彌加時將歴乎三紀方謂期頤未艾何圖
　徂謝遥聞深用愴懷特領祭䘏嗚呼作屏翰於遐方
　始終臣節被優崇於幽穸炳煥綸褒用薦苾芳尚其
　歆格
　維
　康煕五十八年歲次巳亥六月壬寅朔越祭日丁卯
皇帝遣冊封琉球國正使翰林院檢討海寶副使翰林
　院編修徐葆光
諭祭於故琉球國王尚益之靈曰朕承天庥撫馭區㝢