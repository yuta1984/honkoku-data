諭祭文二道奉安
龍亭内又捧齎賜絹帛二百端白銀二百兩奉安彩亭
　内衆官排班行三跪九叩頭禮畢前導至安里橋世
　曾孫皂袍角帶率衆官迎伏於橋頭道左
龍亭暫駐世子衆官平身天使趨前分立
龍亭左右通事官唱排班世曾孫率衆官行三跪九叩
　頭禮畢世曾孫率衆官前導至廟門外
龍亭由中門入至廟内中堂彩亭内銀絹分列於先王
　位前案上天使隨入左右立捧軸官由東角門入至
　廟東邊門外西向立宣讀官展軸官由西角門入至
　開讀臺下東向立司香二人舉香案置
龍亭前添香世曾孫率衆官由東角門入上露臺各就
　拜位行三跪九叩頭禮畢退立於先王神位之下西
　向捧軸官由廟東邊門入廟中堂天使先取
諭祭先王尚貞文授捧軸官高舉出廟中上開讀臺宣
　讀官次之展軸官又次之捧軸官上臺立案右宣讀
　官就開讀位展軸官立案左與捧軸官對展通事官
　唱開讀世曾孫衆官皆俯伏於先王神位之下北向