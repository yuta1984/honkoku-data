　二層雜衣郎轉出外一層手舞頓足囘旋爲節四五
　畨以次旋轉而下爲第四宴
　餞別宴爲第五宴儀禮如前又增國中故事一二齣
　爲樂
　拜辭宴爲第六宴儀禮增戲樂如前宴畢國王送客
　出府至守禮坊外更設小座於世子第中手奉三爵
　爲別
　望舟宴爲第七宴國王至天使館設宴禮如前儀面
　致金扇一握爲別臣等宴禮既畢涓吉登封舟候風
　歸朝復
命中山王尚敬遣陪臣法司王舅紫金大夫等齎表謝
恩并貢物自附常年貢船一號隨封舟同發
　　中山王謝恩表
　琉球國中山王《割書：臣｜》尚敬誠懽誠忭稽首頓首謹奉
　表上言伏以
聖武弘昭特重内屛之任
皇文丕振復膺外翰之權
　隆體統於藩臣安内而兼攘外