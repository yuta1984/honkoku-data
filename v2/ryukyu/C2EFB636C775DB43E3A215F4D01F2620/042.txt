　人皆一色衣一紅一白一黑每舟中央設鼓綵衣小
　童擊以爲節前後二綵衣童執五色長旗船首一人
　擊鑼與鼓相應齊唱龍舟太平詞以歌
聖德及遠永享治平海國蒙恩竭忠仰報之意問其詞
　大畧與前使所錄同左右旋繞四岸士女匝觀者數
　百人龍舟戲畢國王先辭客囘府第仍開宴于北宫
　演劇六折畧記如後
　第一爲老人祝
聖事老夫婦二人率子孫五六人登塲跪國語致詞曰
　當今
聖天子德高堯舜道邁湯文八埏昭日月之輝一統著
　車書之盛國王夙沐
聖㤙新受
冊封天使賁臨擧國歡忭小臣老夫婦生長本國年一
　百二十歲皆康徤子孫三百三十餘人多有登仕籍
　爲官者擧家蒙福子孫内有能歌唱彩舞者率領獻
　壽老夫婦再拜先舞其歌詞曰王德如海民之父母
　受封於天帶礪永固舞罷群綵衣童隊隊相續一團
