闕庭中綵亭分列左右天使分立
龍亭左右捧詔官捧勅官立殿陛下宣讀官立開讀臺
　下司香者舉香案於
龍亭前添香奏樂引禮官引世子由東階升詣香案前
　樂止引禮官唱跪衆官各就拜位皆跪引禮官唱上
　香案右司香者捧香跪進於世子之左三上香訖俯
　伏興平身奏樂引禮官引世子出露臺就拜位率衆
　官行三跪九叩頭拜
詔禮畢平身樂止天使詣前正中立捧詔官捧勅官由
　東階升天使取
詔授捧詔官取
勅授捧勅官高舉下殿陛同宣讀官上開讀臺
詔勅并置案上通事官唱開讀樂止引禮官唱跪世子
　衆官皆跪捧詔勅官以次對展宣讀官次第讀畢引
　禮官唱平身世子衆官皆平身奏樂捧詔勅官各捧
　詔勅升殿陛天使仍奉安
龍亭中捧詔勅官下東階國王及衆官行三跪九叩頭
　謝封禮畢平身樂止天使宣制曰