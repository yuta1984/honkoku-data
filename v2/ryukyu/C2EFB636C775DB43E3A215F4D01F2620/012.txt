　息思亭說云琉球天使館自門而入正堂三間自正
　堂引至書房三間余處於東李君際春處於西房之
　後再三間官舎輩處之兩旁翼以廊房各六間門書
　輿皂寓焉暑月蘊隆琉之人爲余卜後垣空地砌土
　瓦茅竪柱而亭之余因扁曰息思以咏以歌庶忘其
　身之在異鄕巳
　天使館堂舊名灑露萬暦四年冊使蕭崇業有灑露
　堂說云使館故有匾弗稱唐人云海東萬里灑扶桑
　意在懷遠也余以灑露名之副使謝杰記云灑露堂
　者天使館之堂也諫議蕭使公所以名斯堂也《割書：云｜　云》
　　《割書：臣｜》葆光按此二條當在舊使館中今匾廢亭圯皆
　　不可考就郭記云自門而入正堂三間今舊院大
　　門内卽大堂無儀門居然可知巳
　天使館日有都通事一員紅帕秀才二十人輪畨値
　門聽候指使
　天使館旁支應分設七司一館務司掌館中大小應
　行事件一承應所掌館中修葺物件家伙等事一掌
　牲所掌羊豕鷄鴨支送等事一供應所掌館中酒米