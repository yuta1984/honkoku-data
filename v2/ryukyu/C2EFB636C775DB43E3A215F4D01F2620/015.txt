　曆三十四年冊使夏子陽王士禎所立也兩旁皆民
　房國中案牘多儲于此有鐘一架刻云琉球國王大
　世主庚寅慶生茲現法王身量大慈願海而新鑄洪
　鐘以寄捨本州下天妃宮上祝萬歲之寶位下濟三
　界之羣生辱命相國安灊爲其銘銘曰華鐘鑄就挂
　着珠林撞破昏夣誠《割書：汪錄悞｜作正字》禱天心君臣道合蠻夸
　不侵彰鳬氏德起追蠡吟萬古皇澤流妙法音景泰
　丁丑年月朔旦施
　上天妃宮在久米村夏給諫子陽使錄云此爲嘉靖
　中冊使郭給事汝霖所建他無碑記可証宮在曲巷
　中門南向神堂東向門旁亦有石神二進門上甬道
　左右寬數畝繚垣周環正中爲天妃神堂右一楹爲
　關帝神堂左爲僧寮堦下鐘一所大門左有神堂上
　嚮供龍神
天妃堂内有崇禎六年冊使杜三策楊掄立德配玄穹
　康煕三年癸卯冊使張學禮王垓生天福靈二十二
　年冊使汪楫朝宗永賴三匾副使林麟焻二十三字
　長聯後稱裔侄孫麟焻敬題蓋