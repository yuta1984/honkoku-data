　應福提萬正色上
聞加號致祭神靈昭著于今轉赫凡渡海者必載主舟
　中往年冊封琉球
諭祭兩行夏祈冬報皆預撰文使臣昭告皆獲安全蓋
聖德所感神應尤顯云
　　封舟捄濟靈蹟《割書：惟洪煕元年捄濟柴山靈蹟詳顯｜聖錄以下無攷今斷自陳侃始》
　嘉靖十三年冊使陳給事侃《割書：陳侃始有記｜故自侃始》高行人澄
　舟至姑米山發漏呼禱得塞而濟歸値颶桅檣俱折
　忽有紅光燭舟乃請筊起柁又有蝶雀示象是夕風
　虐冠服禱請立碑風乃弛還請春秋祀典
　嘉靖四十年冊使郭汝霖李際春行至赤嶼無風有
　大魚蕩舟乃施金光明佛并彩舟舁之遂得南風而
　濟及囘閩日颶將發豫有二雀集舟之異須臾颶發
　失柁郭等爲文以告風乃息更置柁又有一鳥集桅
　上不去
　萬曆七年冊使蕭給事崇業謝行人然針路舛錯莫
　知所之且柁葉失去䖍禱之次俄有一燕一蜻蜓飛
　繞船左右遂得易柁舟乃平安