　候宣讀官從容讀畢通事官唱焚帛世曾孫率衆官
　皆平身至焚帛所候焚畢囘露臺同衆官謝
恩三跪九叩頭禮畢退班世曾孫捧先王尚貞神主由
　廟東邊門入廟内安於東偏神座世曾孫又捧先王
　尚益神主就位天使又取
諭祭先王尚益文授捧軸官如前儀
諭祭文二道皆另謄錄焚黃原
勅俱請留供廟中
諭祭禮畢天使易服世曾孫揖至東㕔行相見禮《割書：世曾｜孫未》
　《割書：受封猶守幕次至此始與使臣相見七宴｜自此始張學禮記始至有迎風宴非也》天使居東
　世曾孫居西各三拜送坐奉茶畢請就前堂宴天使
　左行世曾孫右行至前堂天使居東世曾孫居西安
　坐正使居東副使居西俱南面坐世曾孫面東北坐
　不設樂茶酒皆親獻天使辭天使酬獻亦辭席終請
　天使輿至滴水前世曾孫下階揖別衆官出門跪送
　世曾孫是日不及詣館謝先遣官至館謝勞天使次
　日亦遣官入王城謝宴爲第一宴
　　諭祭先王文《割書：二道｜》