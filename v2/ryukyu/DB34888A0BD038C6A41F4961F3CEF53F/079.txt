皇上萬歲中外昇平次頌國王共蒙福祉今當中秋佳
　節天使降臨眞神人共喜之日也謹遵例首唱起神
　歌黃髪老人百拜稽首㳟頌
皇上恩德如天國王帶礪百世老人歌罷拜退次令戚
　臣子弟俊秀者數十人衣彩衣隊隊相續歌太平曲
　以供宴樂云
　先有樂工六人引聲如梵唄音無樂次有戴壽星假
　面一人登塲和之三拜搓手起舞舞畢又三拜止
　次有樂工十四人著雜色紅綠衣帽簷六稜低壓頭
　頂或戴燕尾綠頭巾持樂噐三弦二提琴一《割書：卽用三｜弦着引》
　《割書：弓于｜上》三弦槽柄此中國短半尺許笛一小鑼一鼓二
　登塲前後二行曲跽上向引吭曼聲歌褰幔處有小
　童可十三四歲四人着朱色襪五色長衣無帶開襟
　揺拽頭戴黑皮笠朱纓索曼長垂胸前廻旋而上時
　作顧盼坐起之態登塲一行面樂工小坐樂工代爲
　解笠捲朱纓盤着笠上仍授之小童起立執笠頓足
　按節而舞樂工曼聲歌與相應爲第一遍笠舞　又
　有四小童宮粧剪金扇面作花朶朱帕紫額上有金