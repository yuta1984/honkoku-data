　姑米乃葉壁山也在國西北始悟用卯針太多船東
　北下若非西北風不能提舟上行至那覇收港也日
　中禱于神忽轉坤申庚風一時又轉子癸陪臣大喜
　乃迴針東南行指一小山云此名讀谷山由此迤轉
　卽入港日入轉丑艮風大熾用丙巳針又用丙午單
　卯針先是四五日前未見山舟浮不動水艙將竭衆
　頗惑禱于神珓示曰二十八日見山初一日到港至
　是六月朔壬寅日未出遂入港行海中凡七晝八夜
　云《割書：二號船｜港針簿》
　　《割書：臣｜》葆光按琉球針路其大夫所主者皆本于指南
　　廣義其失在用卯針太多每有落北之患前使汪
　　楫記云封舟多有飄過山北巳復引囘稽諸使錄
　　十人而九《割書：明嘉靖十一年陳侃記舟至葉壁山小｜舟四十牽挽八日始至那覇　嘉靖三》
　　《割書：十七年郭汝霖記巳至姑米山頭目云得一日夜｜之力卽未遽登岸可保不下葉壁山矣可見下葉》
　　《割書：壁卽琉人亦以爲戒　萬曆四年蕭崇業記六月｜初一日過葉壁山薄山下由此陸路至國兩日程》
　　《割書：挽舟初五日始泊那覇　康熙二年張學禮記舟｜抵琉球北山與日本交界北風引舟南行始逹那》
　　《割書：覇｜》封舟不至落北者惟前明冊使夏子陽及　本
　　朝汪楫二人考夏錄則云梅花所開洋過白犬嶼