　　重陽宴
　龍潭在王宫之北圓覺寺西長不半里寛數十畒水
　渟瀠與圓覺寺前荷池相通瑞泉下流所匯也南岸
　爲神嶽蕉樹攅密不見曦月掩映碧潭岸無餘址北
　岸長隄上蠣牆連墉皆巨族居之跨東西有小橋潛
　渠入田東岸突出尖埠跨潭之中花樹森立三面臨
　水重陽宴爲龍舟戲設坐於此埠之上
　先設木閣於埠上結綵數重氊席四周王揖客坐定
　龍舟三式與福州所見畧同梭長三丈餘槳二十八　