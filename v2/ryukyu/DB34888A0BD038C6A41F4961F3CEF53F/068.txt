皇帝勅使賜爾國王及妃縀疋綵帛引禮官引國王由
　東階升法司官隨行國王至受賜予位跪奏樂天使
　取賜王及賜王妃縀疋一一親授國王國王高舉法
　司官跪接傳置案上畢俯伏興平身引禮官引國王
　復位率衆官行三跪九叩頭謝賜禮畢平身樂止引
　禮官引國王升東階至
龍亭前跪問
聖躬萬福天使答曰
聖躬萬福國王俯伏興平身奏樂引禮官引國王復位
　率衆官行三跪九叩頭問安禮畢平身樂止引禮官
　引國王升東階至香案前跪請留
詔勅爲傳國之寶法司官捧前代詔勅呈驗天使驗明
　允所請捧亭中
詔勅親授國王國王平身仍奉安亭中奏樂引禮官引
　國王復位率衆官行三跪九叩頭謝
恩禮畢國王請天使更衣倶肄北宫對拜安坐獻茶一
　如前儀用樂人聲居上鐘鼓列下陛迭奏爲第二宴
　　冊封詔