㫖這琉球國所與宴金仍着使臣收受欽遵在案今該
　國王尚敬雖稱謹將宴金具本附陪臣等進呈懇乞
勅賜收受等語但海寶徐葆光等仰體
皇上特簡至意既未經收受應將該國王所請收受之
　處母庸議九月初一日奉
㫖宴金仍着使臣照舊例收受
　　《割書：臣｜》葆光按前明使臣却金不受始於陳侃世宗仍
　　命侃等收受嗣後例辭亦有准辭令貢使帶囘者
本朝康熙二年癸卯二十二年癸亥及今三役皆蒙
恩仍着收受所以奬厲使臣者至矣癸亥之役琉球國
　　王疏引張學禮伏還原職舊例爲汪楫林麟焻等
　　題請議敘優升是時海氛雖靖海禁猶嚴行役艱
　　險議敘爲宜今則昇平日久中外一家加以海靈
　　效順履險如夷區區往來臣子常分何勞可言虛
　　詞求敘實不敢踵爲故事也