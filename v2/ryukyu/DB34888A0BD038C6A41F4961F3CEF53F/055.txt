　肉三觔羊肉一觔生魚二觔乾魚三觔雞一蛋十枚
　蔬菜一觔豆腐一觔燒酒六盞小燭二枝炭五觔柴
　二束　全廩給日米三升醋鹽菜油豆醬各一盞猪
　肉二觔生魚二觔乾魚二觔雞一蛋五枚蔬菜一觔
　豆腐一觔燒酒三盞小燭二枝柴二束　半廩給日
　米二升醋鹽菜油豆醬各一盞猪肉一觔乾魚一觔
　雞一蔬菜一觔豆腐一觔燒酒二盞柴二束　口糧
　月糧日米一升五合醋鹽菜油豆醬各半盞猪肉一
　觔鹽魚一觔蔬菜一觔豆腐半觔燒酒一盞柴一束
　　天妃宫行香
　入館後涓吉鼓樂儀從奉迎船上
天妃及挐公《割書：挐公水神詳｜汪使錄中》諸海神之位供於上天妃宫
　内朔望日行香琉球天妃宫有二一在那覇曰下天
　妃宮天使館之東門南向前廣數十畝有方沼池宮
　門前石神二入門甬道至神堂三十歩許堂内有崇
　禎六年冊使杜三策楊掄慈航普度匾順治六年招
　撫司謝必振普濟萬靈匾康煕二年癸卯冊使張學
　禮王垓普濟羣生匾大門上書靈應普濟神祠則萬