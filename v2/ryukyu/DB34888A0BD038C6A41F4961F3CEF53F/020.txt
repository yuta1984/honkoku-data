　于二十日壬辰奉
詔勅升舟連日夜風皆從東北來是日轉西南遂于未
　初起椗至怡山院
諭祭於海神
　二十一日癸巳日出西南風日中至管頭出金牌門
　日入未過黃蝦鼻下椗
　二十二日甲午日出丁未風過梅花頭日中丁風帶
　午乘潮出五虎門放洋過官塘尾日入至進士門夜
　至九漏轉丁未風接封陪臣正議大夫陳其湘率其
　國夥長主針用乙辰針三更半
　二十三日乙未日出見東湧在船後約離一更半許
　丁未風用乙卯針二更約離官塘八更半許
　二十四日丙申日出丁午風仍用乙卯針日未中過
　米糠洋《割書：海水碧徹如靛細黃沙如｜涎沫連亘水面如米糠》見羣魚拜水日將
　入有大鳥二來集于檣是夜風益利用乙卯針四更
　共計十三更半當見雞籠山花瓶棉花等嶼及彭家
　山皆不見夜用乙卯針四更半共十七更船東北下
　一更半許