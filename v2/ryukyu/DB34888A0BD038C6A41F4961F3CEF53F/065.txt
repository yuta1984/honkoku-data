　迎
詔於此坊下道旁石牆漸高八九尺坊外道左有天界
　寺寺門北向佛殿西向寺前西南爲王塋對街繚垣
　内爲大美殿更進半里許爲歡會門卽中山王府城
　也在山頂礪石城垣四週三四里遠望如聚骷髏自
　古紀之蓋言其形似也山形殿址本南北向由那覇
　至中山從西岡上故門皆西向城外石崖上左刻龍
　岡右刻虎崒城四面各一門《割書：前歡會門西向後繼世｜門東向左水門南向右》
　《割書：久慶門｜北向》更進歡會門至石崖下爲瑞泉上崖門西北
　向牓曰瑞泉《割書：左右皆甬道有左掖｜右掖二門通入王宫》更進樓牓曰刻漏
　西向更進爲廣福門西北向更進爲奉神門左右三
　門並峙西向王殿九間皆向殿樓上供
御書中山世土四字大牓卽王宫也前殿庭方廣數十
　畝左爲南樓北向右爲北宫南向匾曰忠順可嘉凡
　宴天使皆于此殿屋皆固檏多柱礎屋一間施二十
　柱無華采之餙亦不甚巍峻以在山頂多海風故也
　　儀注《割書：俱從前使臣｜汪楫更定》
冊封先一日所司張幄結綵於天使館國中經行處所