　萬曆三十年冊使夏給事子陽王行人士禎舟過花
　瓶嶼無風而浪禱于神得風順濟歸舟柁索四斷失
　柁者三大桅亦折水面忽現神燈異雀來集東風助
　順
　崇禎元年冊使杜給事三策楊行人掄歸舟颶作折
　柁牙數次勒索皆斷舟中三人共購一奇楠高三尺
　値千金捐刻聖像俄有奇鳥集檣端舟行若飛一夜
　抵閩云
本朝康熙二年冊使張兵科學禮王行人垓歸舶過姑
　米颶作暴雨船傾側危甚桅左右欹側龍骨半折忽
　有火光熒熒霹靂起風雨中截斷仆桅舵旋不止勒
　索皆斷禱神起柁三禱三應易繩下柁時有一鳥綠
　觜紅足若雁鶩集戰臺舟人曰天妃遣來引導也遂
　逹定海
　康熙二十二年冊使汪檢討楫林舎人麟焻歸舟颶
　風三晝夜舟上下傾仄水滿艙中合舟能起者僅十
　六人厨竈漂没人盡餓凍䖍禱天妃許爲請春秋祀
　典桅篐斷而桅不散頂繩斷而篷不落與波上下竟