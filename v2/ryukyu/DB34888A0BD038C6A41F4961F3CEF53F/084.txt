　扇曲《割書：六童｜舞》一掌節曲《割書：三童｜舞》一笠舞曲《割書：四童｜舞》一籃花曲
　《割書：三童｜舞》以上皆名太平歌
　第二爲鶴龜二兒復父仇古事中城按司毛國鼎忠
　勇爲國時勝連按司阿公少爲郡馬驕貴蓄異志忌
　中城讒之於王誣以反王令阿公率師族滅之毛公
　自刺死二子一名鶴年十三次名龜方十二既俊秀
　父居常以寶劍二敎之擊刺事時隨母在外家山南
　査國吉所聞變泣請於母欲以間殺阿公復父仇求
　寶劍各佩之步肄勝連伺阿公春遊卽懷劍而前阿
　公喜且醉解衣帶分賜二童携一劍并賜鶴鶴乘其
　醉㧞劍刺之大呼曰我毛公子今殺汝爲我父復仇
　阿公驚起頭隨劍落矣群從皆醉盡爲二童所殺云
　第三爲鐘魔事中城縣姑塲村農家陶姓有兒名松
　壽年十五歲白晳端麗至首里從師一日行至浦添
　山徑中向昬黑持一竹竿點地行見燈求宿乃一獵
　家父出夜獵止一女年十六頗妖麗留宿挑之松壽
　坐睡不許強擁之松壽拂衣起女羞且怒持獵具欲
　殺松壽松壽走女逐之山曲有萬壽寺主持僧普德