　二山皆屬台州封舟囘閩針路本取溫州南杞山此
　二山又在南杞北五百里船身太開北行離南杞八
　更遠許日晡轉北風用丁未針三更日入舟至鳳尾
　山風止下椗
　二十五日壬戌無風舟泊鳳尾山夜雨有數小船來
　伺警至明
　二十六日癸亥日出東北風起椗行大雷雨有旋風
　轉篷日晡轉壬亥風用單未坤未三更日入風微用
　單未一更見南杞離一更許
　二十七日甲子日出晴見盤山至溫州東北順風用
　坤申庚四更縋水十四托離北關一更許日入用坤
　申庚一更至臺山下椗夜十八漏又起椗至明見南
　北關二號船先一日過南關
　二十八日乙丑東北風無力船泊七星山縋水九托
　夜至五漏颶作椗走用乙辰針行七漏加副椗泊船
　二十九日丙寅日出至霜山東北風用申庚酉針日
　晡與二號船齊至定海所琉球謝
㤙船先一日到相次泊