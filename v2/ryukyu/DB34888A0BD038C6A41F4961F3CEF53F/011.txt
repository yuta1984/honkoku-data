　以上下之船戸以下共二十二人各有專掌其中最
　趫㨗者名鴉班正副二人登檣瞭望上下如飛兵丁
　皆習行船事每船百人爲之佐一號船千總督之二
　號船守備督之
　一號船長十丈寬二丈八尺深一丈五尺《割書：前明封舟｜連尾虚梢》
　《割書：長十七丈寛三丈一尺六寸深一丈三尺三寸嘉靖｜中正使陳侃副使高澄等題請定式　嘉靖三十八》
　《割書：年封舟依舊式造長帶虛梢一十五丈寬二丈九尺｜七寸深一丈四尺　萬曆七年造封舟帶虛稍一十》
　《割書：四丈寛二丈九尺深一丈四尺　崇禎六年冊使杜｜三策從客胡靖記錄封舟長二十丈廣六丈　　本》
　《割書：朝康熙二年張學禮記形如梭子長十八丈寛二丈｜二尺深二丈三尺　康熙二十二年汪楫記選二鳥》
　《割書：船充用船長一十五丈有奇寛二丈六尺按海防冊｜云烽火營鳥船一隻長一十二丈三尺寛二丈五尺》
　《割書：閩安中營鳥船一隻長一十｜二丈二尺寛二丈六尺五寸》前後四艙水艙四水櫃
　四水桶十二共受水七百石
　柁長二丈五尺五寸寬七尺九寸西洋造法名夾板
　柁不用勒肚柁以鐵力木爲之名曰鹽柁漬海水中
　愈堅《割書：前明封舟定製鐵力木柁三門每門長三丈五｜尺有大䌫繫之由船底兠至船頭謂之勒肚以》
　《割書：櫆藤爲之今二封舟皆取商船充用二號製如鳥船｜式用勒肚二條一號船係西洋夾板柁不用勒肚又》
　《割書：不置副柁將出海時與閩中有司爭置副柁本船夥｜長林某云船柁西洋造法最堅穩可無用副且柁重》
　《割書：萬觔船中亦無處置之竟｜不置副柁與前小異云》　