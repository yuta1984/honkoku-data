　　坤者方位又各不同今指南廣義所錄則專言針
　　混言風又多用卯針故往往落北不見姑米而見
　　葉壁也後人或不見山不可信接封者主張卯針
　　當深翫夏汪二錄酌風叅用辰㢲等針將船身提
　　上則保不下葉壁矣
　　後海行日記
　二月十六日癸丑巳刻封舟自琉球那霸開洋用小
　船百餘引出港口琉球官民夾岸送者數千人小船
　堅旗夾船左右送者數百槳是日晴明南風送颿用
　乾亥針一更半單乾針四更過馬齒安根呢度那奇
　等山海水滄黑色日入見姑米山二點離二更半許
　夜轉丁未西南風十三漏轉坤未風用乾戌三更半
　風有力頭巾頂索連斷三次
　十七日甲寅日出龍二見于船左右水沸立二三丈
　轉西北風用單子針一更日入至十四漏轉坤未風
　用乾戌一更夜見月至明
　十八日乙卯日出用單乾乾戌四更日入至十四漏
　西南風有力用乾戌四更半夜見月至明