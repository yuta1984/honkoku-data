　再遣使蕭崇業夏子陽皆有錄而前後相襲崇禎六
　年杜三策從客胡靖記尤俚誕　本朝康煕二年兵
　科張學禮使畧雜錄二卷頗詳於昔二十二年檢討
　汪楫譔中山沿革志二卷雜錄五卷典實遠非前比
　然於山川轄屬仍有闕畧風俗制度物產等亦俱未
　備蓋使期促廹摉討倉猝語言文字彼此訛謬是以
　所聞異詞傳焉寡信今《割書：臣｜》奉
命爲檢討  臣 海寳副以往自巳亥六月朔至國候汛踰
　年至庚子二月十六日始行計在中山凡八閱月封
　宴之暇先致語國王求示中山世鑑及山川圖籍又
　時與其大夫之通文字譯詞者遍遊山海間遠近形
　勢皆在目中考其制度禮儀觀風問俗下至一物異
　狀必詢名以得其實見聞互証與之往復去疑存信
　因并海行針道封宴諸儀圖狀并列編爲六卷雖未
　敢自謂一無舛漏以云傳信或庶幾焉且諸史於外
　邦載記大率荒畧今琉球雖隔大海新測晷景與福
　州東西相値僅一千七百里世世受封歲歲來貢與
　内地無異伏觀