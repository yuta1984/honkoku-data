皇綸三錫四字懸正梁上蓋自康煕二年封王尚質今
　王之高祖也康煕二十二年封王尚貞今王之曾祖
　也王之祖尚純未及立王之父尚益未及請封至今
　國王尚敬巳閲五世皆受我
皇上璽封六十年中大典三行澤及五世實爲千古僅
　事故特書之以示遠人明我
皇上與天無極之治海隅日出覆育無窮也左右楹間
　特書二牓一載前明冊使姓名一載
本朝三遣使臣姓名
　　牓記附錄
　前明洪武中中山王察度始通於朝武寧嗣位始來
　告䘮請襲終明之代傳十六世世世請封封使三十
　餘人具列正史而稗載多舛儻中外異書非一綂同
　文之義
皇淸受命王尚質始來請封於今五世冊禮三行皆奉
　我
皇上寶璽以來尤爲千古盛事幷書於次所以眧矌典
　愼使職也遣使踰年始逹嘉靖以後有遲至三四年