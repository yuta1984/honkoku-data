　　奉
天承運
　皇帝詔曰朕恭膺
天眷統御萬邦聲敎誕敷遐邇率俾粤在荒服悉溥仁恩
　　奕葉承祧並加寵錫爾琉球國地居炎徼職列藩封
　　中山王世子曾孫尚敬屢使來朝貢獻不懈當閩疆
　　反側海冦陸梁之際篤守臣節恭順彌昭克殚忠誠
　　深可嘉尚茲以序當纘服奏請嗣封朕惟世繼爲家
　　國之常經爵命乃朝廷之鉅典特遣正使翰林院檢
　　討海寶副使翰林院編修徐葆光齎詔往封爲琉球
　　國中山王爾國臣僚以曁士庶尚其輔乃王愼修德
　　政益勵悃忱翼戴天家慶延宗祀實惟爾海邦無疆
　　之休故茲詔示咸使聞知
　　康煕五十七年八月　日
　　　賜勅
　皇帝勅諭琉球國中山王世子曾孫尚敬惟爾遠處海
　　隅虔修職貢屬在冡嗣序應承祧以朝命未膺罔敢
　　專擅悋遵典制奉表請封朕念爾世守臣節忠誠可