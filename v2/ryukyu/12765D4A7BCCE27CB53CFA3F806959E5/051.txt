　蒙
諭祭《割書：臣｜》曾祖琉球國中山王尚貞復蒙
諭祭《割書：臣｜》父琉球國王尚益續于七月二十六日宣讀
詔勅封《割書：臣｜》敬爲中山王荷授
欽賜蠎縀等項並妃綵縀等物此誠
天朝之殊恩而《割書：臣｜》敬永代之榮光也竊惟
皇上覆載無外
覃恩於弱小之邦使臣衝風破浪艱險驚虞莫此爲甚
　使臣入國以來撫綏海邦約束兵役舉國臣民無不
　感仰惟《割書：臣｜》敬所深愧者《割書：臣｜》國邊海荒野無以將敬故
　於宴欵之際代物以金雖自知乎菲薄實是緣以爲
　例乃辱使臣屢辭往還再三堅持大義固却不受在
　使臣氷兢自矢允矣有耻不辱爲
聖朝使節之光矣但念使臣間關勞瘁遠涉萬里風濤
　實爲臣躬之故藉物表敬禮不將儀心竊難安至臨
　行時復將屢宴前金特差法司大夫長史等官專送
　懇受使臣復遣送還淸白之操可謂始終靡間獨是
　微臣酬德報功莫展萬一殊慚舊禮有闕寸志莫伸