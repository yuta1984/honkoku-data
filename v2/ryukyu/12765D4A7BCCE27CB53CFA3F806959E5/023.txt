　罔有内外並予輯綏凡所賓貢不忘存䘏有庸必報
　雖遠弗遺所以示懷柔昭鉅典也爾琉球國王嗣尚
　益承先受祚繼志輪忠世著勳勞奉共球而内嚮代
　修朝請航溟渤以歸誠乃涖職止於三年嗣封闕於
　再世眷言藩服方期多福之是膺勉樹嘉猷詎意修
　齡之難得訃音遠告褒䘏特申雖錫命未逮於生前
　而榮施實隆於身後爰頒祭醊用遣專官嗚呼玉冊
　遥傳庶慰來王之志綸函覃被聿昭撫遠之忱載設
　牲犧庶其歆格

冊封中山王圖