　　中秋宴
　王府庭中于北宮滴水前造木臺方五六丈帷幕四
　週王延客入席坐定先呈神歌祝頌説帖云本國混
　沌之初首出御世者爲天孫氏如中國羲皇澹泊爲
　治嗣後國君登位神每出示靈祐乃製迎神歌以歡
　樂之迨後神不屢出神歌遺曲至今猶存每當國王
　卽位及行慶諸事必皆舉行從前先王受
冊封後宴天使例首演之作一老人登塲不作樂惟唱
　神歌拜祝