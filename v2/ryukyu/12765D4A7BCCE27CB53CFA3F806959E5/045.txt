　頗有行松壽奔入號救四顧無隱處僧伏之大鐘内
　令三徒守鐘旁女至三僧戱嬲逐之女不得松壽仰
 　哭如癲出門去僧啓鐘有聲女還奔入方欲爲惡忽
　披髪攺形入鐘内普德與諸僧繞鐘咒之女自鐘倒
　垂首出見鬼面手一叉下擊諸僧僧咒不巳寺外大
　雷電女化魔走出不知所在　二事皆百年前國中
　事
　第四折爲天孫太平歌共五十餘人先有一披髪頭
　陀執白木桿引五色衣小童花抹額各色蕉比甲腰
　中各揷菊花一枝金輪轉竿一枝共十九人上塲左
　旋作一圍立爲第一層次有各色紅綠雜衣郎二十
　人上塲右旋作第二層立次有彩衣小童二執小點
　鼓雜衣郎二人執銅點八人執腰鼓上塲左旋作第
　三層立次有彩衣小童四人三人執紙帚一行中立
　每唱此四小童引調唱第一句起下雜衣郎和之小
　童後二層立樂工二十人居中外三層左右交轉外
　一層小童第一轉五色扇舞爲節第二轉金交桿爲
　節第三轉舞菊爲節第四轉舞輪竿爲節畢轉入第