　尚真尚円世子成化元年乙酉生年十三嗣位成化
　十四年遣長史梁応等請襲封憲宗命兵科給事中
　董旻為正使行人司右司副張祥為副使賚詔之国
　封世子尚真為中山王賜皮冠服金鑲犀帯并以綵
　幣賜王及妃応等具奏仍欲一年一貢不許　十五
　年王遣使李栄朝貢迎封冊賜宴及衣幣　十六年
　王遣使馬怡世入謝附奏乞如旧制不許　十八年
　王遣使貢馬及方物乞以陪臣子蔡賓等五入於南
　京国子監読書令有司如旧制歳給衣服廩饌王又
　以不時進貢為請礼部言其意実仮進貢以規市販
　之利宜勿聴礼部又言琉球国進貢旧例到京少則
　四五十人多則六七十人俱給賞有差邇因各国進
　貢率多奸獘毎国止許五七人不過十五人到京余
　俱留辺以俟今福建以例止容正議大夫梁応等十
　五人赴京既巳給賞余六七十人俱留布政司宜発
　官帑以次均給庶不減削太甚失柔遠之意従之
　二十年王遣使程鵬貢馬及方物奏永楽年間所賜
　船破壊巳尽止存其三乞自備物料於福建補造部