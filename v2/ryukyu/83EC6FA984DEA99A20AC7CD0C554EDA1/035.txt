　義許造其一　二十二年王遣使蔡䂀貢馬及方物
　　二十三年遣陪臣馬審礼等貢方物謝恩至則孝
　宗嗣位登極四月賜冠帯衣幣仍命領詔賜王及妃
　錦幣　弘治元年王遣使皮揚那等従浙江入貢孝
　宗命却之以貢道当由福建且貢非其時也皮揚那
　等具以国王咨礼部文言成化二十一年本国正議
　大夫程鵬等進貢回国報知皇太子冊妃乃遣使表
　賀並貢方物礼部言琉球入貢雖与例限不合然遠
　人之情可念況箋文方物巳至京難於終却請暫賜
　容納後仍以旧例裁之或因福建風水不便取路浙
　江亦令審実奏請方許起送今次所給正副使綵縀
　等物宜如旧例畨伴従人減半以示裁抑之意従之
　時蔡賓亦随貢使至言成化中読書南京国子監今
　吏部侍郎劉宣時為祭酒特加撫恤乞容執贄於宣
　所致謝許之　三年王遣使馬仁等進香別遣王舅
　麻勃都入貢奏称本国来貢人員近止許二十五人
　赴京物多人少恐致疎失又謂本国貢船抵岸所在
　有司止給口粮百五十名其余多未得給孝宗命来