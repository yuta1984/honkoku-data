　入貢王叔尚金福亦貢馬及方物賜衣幣冠帯命権
　度齎勅并綵幣帰賜王及王妃王叔　景泰元年遣
　使百佳尼朝貢景帝命齎勅并文綺彩幣帰賜王及
　妃通事程鴻言船壊不能返国願以賜幣造船礼部
　請移文福建三司聴其自造不得擾民従之巳又遣
　使梁回貢馬及方物宴賚如例　二年王遣使察都
　等入貢亦以自備工料造船為請礼部言今福建地
　方被賊人民艱窘宜令其候本国進貢通事李敬等
　回日附載帰国従之巳又遣使亜間美等入貢王在
　位五年寿四十二正統十四年巳已【「己巳」か】薨無子乃立王
　叔尚金福為王
　尚金福
明景泰元年庚午尚金福即位
　尚金福巴志第六子洪武三十一年生五十三歳即
　位景泰二年景帝遣左給事中喬毅《割書：殊域周咨｜録作陳謨》行人
　童《割書：一作｜董》守宏諭祭故王思達封其叔尚金福為中山
　王金福両遣使入貢猶称王叔蓋命未達也四年王
　四遣使入貢宴賚悉如例在位四年寿五十六景泰