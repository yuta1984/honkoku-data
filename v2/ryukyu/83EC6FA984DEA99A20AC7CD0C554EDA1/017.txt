　　即位凡在位二十六年其国継世嗣位類先自立
　　而後請於朝故所紀嗣位之年与中朝遣封之時
　　多不合然明初貢使時通封卒年歳不応参差如
　　是即云洪武二十九年嗣位中更靖難赴告踰期
　　顧在位二十六年則永楽之末尚宜無恙何五年
　　遂有祭賻之典耶按中山世鑑云武寧在位二十
　　六年卒於永楽十九年辛丑尚巴志於永楽二十
　　年立与世纘図所記同皆非是遍問国中老成云
　　武寧永楽四年受封薨於永楽三年在位十年尚
　　巴志既滅山南山北遂并滅中山王合三国為一
　　而奉其父思紹為王明史実録永楽五年世子思
　　紹告其父武寧之喪来請嗣爵若合符節為不謬
　　云
　　察度至武寧凡二伝共五十六年
　思紹
明永楽四年丙戌思紹即位
　明史実録云永楽五年四月世子思紹遣三吾良亹
　貢馬及方物別遣使以其父武寧訃告成祖命礼部