【右丁】
特感　公之恩遇居常語人曰修之命　公之賜也既而將
従　駕而還　公即賜葵章礼服　老公及　君夫人亦
各賜物賞其勤勞文政二年　公興學舎于城東雲洞先
生爲之教授時先生耄耋即委諸先考率勵生徒焉十二
年雲洞先生致仕先考襲家禄入大番班至天保十二年
今公擢爲文學復其世舊嘉永三年老于家尋又賜月入
問　公興居且畢于鴨山葢特恩也先考幼而穎悟善詩文
其與人賦詩下茟立成衆皆疑其宿搆矣年甫十六隨雲洞
先生遊京師著西遊艸京師諸儒相傳讀之㝡爲碩儒
皆川伯恭者所稱誉焉嘗倣祗園伯玉限以一夕成詩
【左丁】
百萹者數次及長愈益刻意盛唐不屑宋明尤慕
李大白之爲人故酒中輒以謫仙自稱人或以挌律
議先考之詩者不知先考也盖其英邁之氣薀之内
時或彂之於詩至其妙境豈人之所可跂望哉先考工
書爲世所稱又好馬受馭法伊藤某亦稱入室先考
爲人倜儻不羣其之所爲動輒不拘小莭是以不爲
流俗所喜然不以爲意毎曰吾生平亦矯情屈意取
容于世爾故雖及不署文學之日不復廃其學愈益
勤而無倦弟子徒之者亦衆先考體貌魁梧老無
疾病及暇日時與友人騎馬郊外馳逐以爲娯樂其強
