【右丁】
年丙子職俸如故同近侍班十四年丁丑　今公爲世子致先
生於東都初授句讀賜時衣一襲文政庚𫝕許元日朝會
儀着称長袴者十三年丁亥特㫖褒老益恪勒賜銀若
干十四年己丑致仕以天保壬𫝕某月日卒距生延享丙寅
九月十日享年八十七葬城西清源寺先塋之側元配松
尾氏無子而死妾生長男修以爲嗣後又娶次配大谷氏
生――女二人―嗣織田氏―嗣榊原氏一女適大谷氏季女
後先生而没前田氏家系之由詳於予擬祖儋叟所作
瑞梅舘記中因不具於玆今據狀叙列先生進官年歴如
此云鳴呼先生歴事　三公入曹伴讀殆虛歳致仕之後
【左丁】
侍　宴屢蒙優恩聞病篤至賜菒省問若先生可
謂齒德相得受其君寵矣初先生家居狹隘而及門者
倍多詢諸有司請借講学所　先公允之新構学舎一區
于櫻調馬塲傍付以書若干巻薪水労費取辨執事焉
有司且諭　㫖云興学之舉他日由其進取也及先生告
老退休学斜舎寥々莫相發揮是爲可尤惜使先生假之
數年畢其功業豈今日而止哉裕往受命従学先生々々
常誡予曰教而就官恩𠇭之重汝勿失墜焉今也先生
倀々失其怙恃想昔日教誨猶在目今茲嗣子漪園君
囑予以墓銘裕也不嫺文辞先生德業之盛豈敢賛述
