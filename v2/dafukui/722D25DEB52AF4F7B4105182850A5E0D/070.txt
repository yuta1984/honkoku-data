【右丁】
異數也慶應元年乙丑以功勞列士班在
官三十二年虽祁寒暑雨未甞少懈矣明
治二年己巳以年老致仕同十四年辛巳
十二月十三日病歾享年七十有九配小
島氏先没有一子即不肖有作也府君平
居自奉倹薄而重義好施甞受所師高野
春華翁遺嘱起尚友館百事任其責以成
翁之志矣有一友人死而無嗣将絶祀府
君代經紀其家今以有後矣天保中比歲
凶歉饑疫并作府君乃與有志
【左丁】
謀告官賑飢者以糜粥矣他為郷里親族
恤貧濟急興利除害者不一而足矣及没
我春岳老公賜誄曰維明治十四年十二月
二十【「廿」見せ消ち】八日源慶永聞嘯峯小林先生之訃遙
寄哀誄一篇併贈古香一瓣以弔其靈曰
嗚呼哀哉今年之夏余至于福井與先生
靣晤間談移時以為矍鑠之状百歳尚可
期何圖奄逝之報今日遭斯悲余之為福
井藩主也先生朝夕奉其職執事敏捷操
心忠直毫不営躬人服其徳臨池之技後
