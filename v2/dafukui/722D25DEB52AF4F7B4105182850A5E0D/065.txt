【右丁】
淸介可知焉余恒言德卿言行俗
人或譏笑之然未有一事不可筆
者矣最善詩其詩竒古冲淡出人
意表亦如其為人春蕐先生語余
曰吾見進之作詩者三十年未能
得其踪迹也余友東都井岡桂仙
亦善詩且善評嘗見德卿題松濤
吟窩詩驚嘆曰都下詩客數十人
無比氣挌蓋實録也中年毎患喘
哮一冬大発氣息如縷其脉殆絶
【左丁】
人々竊謂恐不能至於且既而明
病㔟少退乃索紙筆書五言律一
篇蓋夜中所作也格律整密不苟
一字衆人相視驚異矣此雖出於
德卿之學與才亦暗得張忠定所
謂病中移心法亦可以見其性度
也老而詠和歌亦至數千首然不
太留意嗣子其既集其詩文今年
又集録其和歌散落㾱紙中者以
爲一巻名曰片玉集蓋取義於崑
