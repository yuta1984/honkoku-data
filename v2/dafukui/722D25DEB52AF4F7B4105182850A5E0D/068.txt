【右丁】
天下豪傑商議賛囊不能也至是慨然自奮不敢寧居
十余年間三上京師二入浪華一至伊勢又數臻江戸東
馳西騁與四方人豪結交上下議論縦談時事其隠然
保護王室不啻爲一藩也晩坐事致仕以明治八年五月
二日終享年六十八葬福井城東蘆中山先塋側置墓石焉頃
者門人故𦾔追慕之餘相謀別立石于城南愛宕山君遺愛
之所具狀徵銘于余々與君相識久矣義不可辭乃據狀曰君
諱篤字士行東篁其號稱悌藏吉田氏家世越前福井人
考諱隣紀山形諱某次子出冒吉田氏稱樂遊妣高村氏娶高
橋氏生二男八女二男與第二女第五女皆夭乃乞養岡田信次
【左丁】
子謹夫爲嗣配第三女矣第一女第四女適士族岡田束末松
久根第六女以下未嫁初樂遊君憂其原姓山形氏先出自甲
斐名臣三郎兵衛諱昌景而子孫失籍焉將復興之不能其志而沒
君深體先志讓家嗣更稱山守東篁以存其祀焉山守舊係山
形別姓故稱之云嗚呼若君者爲家國天下盡其心力而又得其
宜可不謂近世之所希乎其銘曰嗟乎宕山其境絶塵花木維
美眺矚維眞君之曽遊會客飲醇一朝就世人祭其神感德
追蹤酒殽肅陳花間羅拜宕山之春
