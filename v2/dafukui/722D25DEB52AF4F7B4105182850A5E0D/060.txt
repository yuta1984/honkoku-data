【右丁】
外履滿其授句讀切音清濁有資益深以故欲與衆共
知而人苦其難因撰詩経音註一二冊詳擧數例以示
同好其於初學亦或有小補云有請讀史者曰維専賦
質庸鈍至史學遂不能希就前先生習之初娶某氏女
生一男一女早夭男称小市幼而学我所教皆能習誦
不愆一字夙慧可惜焉某氏死娶臼屋某女生一男稱
次兵衛後屢病令次兵衛代嗣家且謂曰匹夫抱玉是罪
汝軰不讀字多貯書籍亦復奚爲悉出而賣之從是家
居黙々養病静然無所營其將終使妻子取平生抄書
記稿一々命焚之焚終而瞑天保己亥二月癸酉死安永
【左丁】
庚子三月辛亥生享年六十葬北郊燈明寺葢西入釋
氏所加法號云門人若干人胥議新樹碣於羽山之巓其
徒牧田茂敬山田軌武山岡周示周旋於其間甚有力茂
敬具狀請銘余維専以一卒之賤而其志有士君子不可
企及有至有此擧余豈漢然乎乃為之銘曰
■【艹+匃】欲得心　寧要所知
生■【穴+耒+曷】有諦　死則有辞
四聲七音　能解人疑
莭彼南山　勒銘建碑
汝徴令名　斯焉取斯
