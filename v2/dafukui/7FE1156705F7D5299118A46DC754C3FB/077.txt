【右丁】
内殷富至于末年尙詔挙廉莭之士叓見于圀史
當　皇子之在越前也洚水横流氾濫於圀中
朝廷詔　皇子治之　皇子乃疏鑿三圀港口瀹
日野足羽黒龍三大川導諸水注之北海以除下
民昏墊之害併以興後世漕運之利圀中永被其
澤《見せ消ち：爲｜焉[朱筆]》臨發命　皇女馬来田姫配祀于足羽社曰
長護此土蓋以　皇子初祀水土神于此爾来一
千三百七十七禩矣距縣廳西南二百歩許有山
曰足羽山即配祀之地蜿蜒迤西二里餘至加茂
山有谷曰石谷又名酌谷相傳　皇子治水至此
【左丁】
時方大暑有伇夫渇将死求冷水不得　皇子以
所佩弓鑿巖隙忽霊泉涌出伇夫酌之得不死又
此地連山多石壙　皇子一日發見之教土人以
采石之業是二名所由起也石色青白質雖不甚
堅凡橋柱并甃碑碣塔像若水火器之材施工易
而為用大故居我越物産之一焉歴千有餘年之
久其所發掘製造以供國用及輸出于他邦者不
知大小幾千万億然未嘗窮竭今日圀中頼此以
衣食者亦無慮一千餘戸頃者石工等相謀欲俾
圀人奕禩無忘　皇子之澤亦追遠報本之意也
