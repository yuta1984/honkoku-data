【右丁】
一　国主城主壱万斛以上并近習之物頭者私
　　不可結婚姻事
一　音信贈答嫁娶之儀或饗応或家宅営作等
　　当時甚至華麗自今以後可為簡略其外
　　万事可用倹約事
一　衣装之品不可混乱白綾公卿以上白小袖諸大夫
　　以上聴之紫袷紫裡練無紋之小袖猥不可
　　着之至于諸家中郎従諸卒綾羅錦繡之
　　飾服非古法令制禁事

【左丁】
一　乗輿者一門之歴々国主城主壱万斛以上
　　并国大名之息城主曁侍従已上之嫡子或
　　年五十以上或医陰之両道病人免之其外
　　禁濫吹但免許之輩者各別也至于諸家
　　中者於其国撰其人可乗之公家門跡諸出
　　世之衆者制外事
一　本主之障有之者不可相抱若有叛逆殺害
　　人之告者可返之向背之族者或返之或可
　　追出之事