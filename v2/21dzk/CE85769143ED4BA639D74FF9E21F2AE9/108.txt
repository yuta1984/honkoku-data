【右上段】
法輪。何通四禪。是以佛成道聲至色究竟。轉法輪
聲極至梵世。四禪梵王。皆請法輪者。轉法輪聲。何
唯限初禪。依之見經文。我等所從來五百萬億國。捨
深禪定樂。爲供養佛故云云。第四禪無樂受。知。不通
四禪云事。況依請轉法輪感梵福量。而阿含經。唯以
初禪爲梵福量乎。付次釋。經云大光普照遍滿世界
　　　　　　　　　　　　　　　　　　　　　　而イ
云云。若限初禪者。何云遍滿世界乎。又次下文。時以彼
衆中有一大梵王。名曰尸棄云云。准大般若者。尸棄
者。第四禪王也。如《割書：■【口に考】如一｜本作云》何。
會云。初禪梵王名旣廣。其力皆堪。故通四禪。但語業
界地￣ハ諸處合有多釋。何以一義爲難乎。設限初禪釋
意￣モ。於上三禪許借起初禪語業。何不請法輪。次轉法
輪聲至梵世者。梵名通四禪。何必以初禪稱梵世乎。
次深禪定樂者。人師釋云。輕安々樂也云云。次依請轉
法輪感梵福量者。且擧其初況勝歟。次釋意者。以前
難趣可爲其證。就中。小化身領一四天下。初禪等四
天下。初禪梵王。尤當勸請體。但大光普照難。甚以迂廻

【右下段】
也。幸光設雖照無邊世界。轉法輪分齊。何以彼爲定量
乎。次尸棄梵王。或云初禪王。或云第四禪王有二釋。大
般若文。隨二義聊簡可異。彼經。如明諸天來會者。見
上下次第。當初禪王。若爾。還可爲此釋證。況大般若所
說。《割書：■【口に考】說一｜本作明》釋迦世￣ノ尸棄梵王也。此品所明。智勝時尸棄
也。其名雖同。何必天王乎。
經云。
玄贊云。〇此皆通四禪梵王。或唯初禪請轉法輪。梵福
量故云云。
攝釋云。疏或初禪至梵福量者。請轉法輪感梵福量。
梵福量報。卽初禪故云云。
水抄云。言此皆通四禪者。准下。旣云我等所從來五
百萬億國。捨深禪定樂。爲供養佛故。旣言捨樂。寧通
四禪。　答。彼此定中輕安樂也。言或唯初禪等者。菩薩
藏經譬如水災。下至金輪上究梵世。滿中皆水遍三
千界。假使有人。以一牛毛假立分三分。取一分點水
中拭乾。又點水中。水盡。梵禪終不盡。潞云。請轉法

【左上段】
輪所感。卽初禪福量。若爾二禪已上何非梵福。　答。阿
含經中但以欲界人天之福。校量初禪一梵福故。二禪
已上不可比故。所以不說云云。
玄贊四云。經爾時諸梵王至請我轉法輪。贊曰。初二頌
諸天請說〇大自在天色界天也。今對三乘法爾說法。皆
待請故。智度論云。淨居天勸出家。四天王獻鉢。帝釋
獻寶座。梵王請轉法輪。佛初不許。梵王說有三根。重
請懇懃。佛方許之。初說三乘〇然下大通智勝唯梵王
請。此說通諸天者。此擧勝類。非無餘天請彼佛也
云云。
興疏云。梵王雖通四禪。皆居初禪。由此
梵福唯在初定云云。
水抄云。經言我等所從來二頌者。四禪根本定名深禪
定也。樂者卽輕安樂也。　問。何以不是樂受之樂。　答。
以樂受不通四禪故。章敬云。所請捨深禪定之至樂。
明供養之極忻也云云。

【左下段】
問。十方梵王以所居宮殿供養智勝如來云云。爾者佛
可納受所獻宮殿乎。　若納受者。見經文黙然許之
云云。若納受供養者。何無呪願詞乎。　加之若以宮
殿奉上佛畢《割書：■【口に考】畢一｜本作了》者。梵王更居何處乎。下地器界不
持上身故。若不受者。忉利諸天敷師子座。如來旣坐
上界梵王所獻宮殿。豈不受之乎。依之唐土人師受宮
殿云云如何乎。《割書：■【口に考】如何乎三｜字一本無》
會云。人師釋此事有受不受二義。俱無重難。梵王旣
以深心奉施。佛何不受之。見經文先請所獻宮殿願
垂納受。次請唯願世尊轉於法輪。佛黙然許之。於所
請二事。似無取捨。諸佛法許他請。多黙然無言。無垢
妙光婆羅門請來家之時。黙然許之《割書：寶筺印陀｜羅尼經說》設雖受宮
殿。何必呪願。設雖呪願經不必說乎《割書：■【口に考】乎一｜本作歟》次梵王施
宮殿。畢。設坐露地何不依持其身。以定通力變似下
相。其境細故。能可持上身。彼云必變上器者。不必宮
殿故。
經云。爾時大通智勝如來。黙然許之云云。

