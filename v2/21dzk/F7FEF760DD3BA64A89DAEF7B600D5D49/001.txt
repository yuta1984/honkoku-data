【左頁上段】
《題：刻仁王合疏講録序》

　昔者伝教大師之創円宗於本山也。殊表章法華仁王
　光明三部。令学徒連環講貫焉。蓋以三部皆円極大乗。
　而説護国殄菑之要故也。於是特有
　旨。配寺紀年。号為延暦。永為祝釐之大道場。実天下第
　一也。後数百年。自邪説内蠧。兵革外溷。遺制旧章。湮
　墜幾尽。方今否極泰来。真風復扇。人咸知講究三部之
　為要務也。歳乙亥春。闔山懇請安楽霊空和尚。開講法
　華疏於東麓。経三春秋講完。次当及仁王。壬午春。《割書：潤｜》偶
　獲支那禅師霈為霖之合疏。迺為之敍。鋟梓而伝。甲
　午春。衆復請和尚。講演之安楽院。義龍律虎。縉紳士
　庶。雲集流帰。咸͡沽甘露。誠山門一盛挙也。今歳辛亥。
　学者将刻其講録。《割書：潤｜》随喜而謂曰。夫仁王也。護国也。
　名近而義遠。観空也。ニ諦也。語通而意殊。如斯諸文。
　惟智者疏。発微探賾。経旨方彰。誠非依文殉語者。所得
　而企及也。至若諸文之末。令託付事法。諦観吾人現前
【左頁下段】
　一念之心。以免説食数宝之誚者。尤諸家宜通。所未嘗
　有也。是知不依乎智者之疏。而謂経通者未也。然苟非
　明乎教義。邃乎観道。精乎商究。巧乎解釈者。亦不易依
　焉也。而今和尚。則一依疏。而発明特多。其録可不伝以
　益将来哉。或曰。和尚嘗謂。講録吾講之糟糠也。講録
　之刻。無乃非和尚之意乎。《割書：潤｜》曰。不然。此特一時醒悟学
　人之言耳。若不善聴。則講説亦糟糠也。若善読焉。則講
　録亦何不神奇也。顧在聴読之如何耳。疏本字傍国語。
　倘有訛謬。読者依和尚之講本而正焉。
　旹
享保十六年歳次辛亥孟冬壬寅探題前大僧正住持正覚
　沙門《割書：亮潤｜》稽首和南謹序
