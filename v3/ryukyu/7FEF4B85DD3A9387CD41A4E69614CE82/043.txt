　之典遐邇均焉爾琉球国遠処海陬声教漸被修職
　效義閲世巳久故国王尚清顕荷爵封粤踰二紀茲
　者薨逝属国請封世子元朕念厥象賢衆心帰附是
　宜承紹国統特遣正使刑科右給事中郭汝霖副使
　行人司行人李際春齎詔往封為琉球国中山王仍
　賜以皮弁冠服等物王宜謹守礼度益篤忠勤凡国
　中官僚耆旧尚其同心翼賛以佐王餝躬励行用保
　藩邦故茲詔示咸俾悉知王遣其舅源徳偕汝霖等
　入謝初王以金四十両餽汝霖為謝却之至是源徳
　等齎所餽金請命世宗謂朝廷命使無受謝之義詔
　聴汝霖等辞尋以二臣遠行著労各賜銀幣　四十
　二年王遣正議大夫鄭憲入貢送還中国漂流人口
　世宗降勅褒諭賜鏹幣憲因奏本国亦有流入中国
　者乞命守臣恤遣下其疏於瀕海所司　四十四年
　王遣長史梁灼貢馬及方物送還本国北山守備鄭
　都所獲中国被掠人口世宗嘉王忠順再勅奨諭仍
　賜銀五十両綵幣四表裏灼都各二十両一表裏
　■【「隆」か】慶改元王遣使入貢宴賚如例　二年王遣使入