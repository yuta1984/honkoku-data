勅曰皇帝勅諭琉球国世子尚質爾国慕恩向化遣使
　入貢
世祖章皇帝嘉乃抒誠特頒恩賚命使兵科副理官張
　学礼等齎捧勅印封爾為琉球国中山王乃海道未
　通滞閩多年致爾使人物故甚多及学礼等奉掣回
　京又不将前情奏明該地方督撫諸臣亦不行奏請
　迨朕屢旨詰問方悉此情朕念爾国傾心修貢宜加
　優恤乃使臣及地方各官逗留遅悞豈朕柔遠之意
　今巳将正副使督撫等官分別処治特頒恩賚仍遣
　正使張学礼副使王垓令其自贖前罪暫還原職速
　送使人帰国一応勅封事宜仍照
世祖章皇帝前旨行朕恐爾国未悉朕意故再降勅諭
　俾爾聞知
詔曰帝王祇徳応治恊於上下霊承於天時則薄海通
　道罔不率俾為藩屏臣朕懋纘鴻緒奄有中夏声教
　所綏無間遐邇雖炎方荒略亦不忍遺故遣使招徠
　欲俾仁風曁於海澨爾琉球国粤在南徼乃世子尚
　質達時識勢祇奉明綸即令王舅馬宗毅等献方物