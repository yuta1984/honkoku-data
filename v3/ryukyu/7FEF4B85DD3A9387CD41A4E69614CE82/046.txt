　幣等物爾宜恪守王章遵述先志秉礼守義奠境安
　民庶幾彰朕無外之仁以永保爾有終之誉王遣王
　舅馬良弼入謝偕陪臣子鄭週等三人就学命送南
　京国子監如例給衣糧　九年王遣正議大夫梁燦
　入貢　十一年王遣使梁灼入貢　十五年王遣正
　議大夫鄭礼謝恩別遣使貢方物宴賞悉如例明年
　王卒在位十六年年三十五歳
　尚寧
明万暦十七年巳丑尚寧即位
　尚寧尚真王之孫尚懿之子尚永無世子国人立尚
　寧年二十六歳即位遣使鄭礼入貢言国方多事未
　暇請封《割書：万暦十四年日本平秀吉僭称関白威脅琉｜球等諸国皆使奉貢又慮琉球洩其情使母》
　《割書：入｜貢》　二十七年寧遣使鄭道等請封部議不必遣官
　但取具該国王舅法司等官印結与世子奏本到即
　頒封神宗曰今既請封可着選廉勇武臣一員同往
　行礼　二十九年礼部右侍郎署尚書事朱国祚言
　琉球国僻処東南世修職貢時当承襲屢遭倭警延
　逭至今既経世子尚寧奏請相応准封其該用皮弁