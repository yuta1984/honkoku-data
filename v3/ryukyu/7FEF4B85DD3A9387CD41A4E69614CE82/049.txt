　境土庶幾恢朕有截之化抑亦貽爾無疆之休　三
　十四年夏子陽等事竣復命王遣王舅毛鳳儀及正
　議大夫阮国入謝并以二使所却贐金上於朝神宗
　命来使齎回王附奏洪永間賜閩人三十六姓知書
　者授大夫長史以為朝貢之司習海者授通事総為
　指南之備今世久人湮文字音語海路更針常至違
　錯乞依往例更賜事下礼部寝之　三十六年王遣
　使鄭子孝等十三人入貢宴賚如例　三十八年王
　遣王舅毛鳳儀長史金応魁急報倭警致緩貢期福
　建巡撫陳子貞以聞　四十年浙江総兵官楊崇業
　奏報倭情言探得日本以三千人入琉球執中山王
　遷其宗器宜勅海上厳加訓練而兵部疏言倭入琉
　球獲中山王則三十七年三月事也世纘図云浦添
　孫慶長即察度王之孫興於日本自薩摩洲島挙兵
　入中山執王及群臣以帰留二年法司鄭迥《割書：法司鄭｜迵字利》
　《割書：山嘉靖四十四年入太学夏子陽使錄云法司不用｜三十六姓今用之自鄭週始按週字格橋万暦七年》
　《割書：入太学与迵為兄弟但鄭週官至長史為法司者則｜迵也今伝写作鄭廻則尤悞矣迵乃都通事鄭禄第》
　《割書：二子週第三子其｜長曰達無名廻者》不屈被殺王危坐不為動慶長異