　四年癸酉薨
　尚泰久
明景泰五年甲戌尚泰久即位
　中山世鑑云泰久尚金福第一子永楽十三年乙未
　生四十歳即位
　明史実録云金福既卒其弟布里与其子志魯争立
　焚焼府庫両傷俱絶所賜鍍金銀印亦鎔壊国人推
　尚泰久権国事景泰五年泰久以聞并請鋳印頒賜
　命所司給之巳又遣使入貢表称琉球国掌国事王
　弟尚泰久景帝命齎勅及綵幣帰賜王弟六年王弟
　両遣使入貢遣給事中厳誠《割書：殊域周咨録｜作李秉彝》為正使行
　人劉倹為副使齎詔封王弟尚泰久嗣王詔曰帝王
　主宰天下恒一視而同仁藩屏表率国中或同気以
　相嗣朕躬膺天命撫馭諸侯琉球国王尚金福既薨
　其弟尚泰久性資英厚国衆帰心茲特遣使齎勅封
　為琉球国中山王凡彼国中遠近臣庶宜悉心輔翼
　罔或乖違長堅忠順之心永享太平之福故茲詔示
　咸使聞知又勅王曰爾自先世恪守藩維伝及爾兄