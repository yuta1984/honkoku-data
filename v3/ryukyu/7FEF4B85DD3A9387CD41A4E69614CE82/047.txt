　冠服紵糸等項宜照例応付遣官巳奉明旨但拠其
　陳乞情詞援引会典必以文臣為請惟聖明裁定乃
　命兵科給事中洪瞻祖行人王士禎為正副使往瞻
　祖以憂去以兵科右給事中夏子陽代之　三十三
　年神宗命夏子陽等作速渡海以彰大信仍伝諭彼
　国以後領封海上著為定規先是万暦二十三年琉
　球使臣於覇等為世子尚寧請封撫臣許孚遠以倭
　氛未息議遣使齎勅至福建聴来使面領或遣慣海
　武臣同彼国使臣往得旨待世子表請然後如議頒
　封迨二十八年請封表至則有用武臣之旨二十九
　年世子再疏乞差文臣始改後命於時子陽等方齎
　勅入閩而巡按方元彦以浜海多事偕撫臣徐学聚
　請仍遣武臣前往子陽等具言属国言不可爽使臣
　義当有終乞堅成命以慰遠人俱未報而礼部侍郎
　李廷機言宜断行領封初旨并武臣之遣而罷之於
　是御史銭桓給事中蕭道高各具疏力言其不可且
　云此議当在欽命未遣之先不当在冊使既行之後
　宜行該撫速造海船勿悞今年渡海之期候事竣復
