　慶延宗祀実惟爾海邦無彊之休故茲詔示咸使聞
　知又勅王曰惟爾遠処海隅虔修職貢属在冡嗣序
　応承祧以朝命未膺罔敢専擅恪遵典制奉表請封
　朕念爾世守臣節忠誠可嘉特遣正使翰林院検討
　汪楫副使内閣中書舎人加一級林麟焻齎勅封爾
　為琉球国中山王并賜爾及妃文幣等物爾祇承寵
　眷懋紹先猷輯和臣民慎固封守用安宗社於苞桑
　永作天家之翰屏欽哉母替朕命賜王蟒緞錦幣三
　十疋妃二十疋　二十二年遣法司王舅毛国珍紫
　金大夫王明佐等謝封汪楫等回京復為題請遠人
　向化請賜就学奉
旨准令就学　二十五年王遣官生梁成楫蔡文溥阮
　維新鄭秉鈞四人入大学附貢使耳日官魏応伯正
　議大夫曽䕫船桅折傷秉鈞飄至太平山修船　二
　十七年始到京
上令照都通事例三人日廩甚優春秋四季賜袍掛衫
　褲靴帽被褥俱備従人皆有賜又月給紙筆墨硃銀
　乙両五銭特設教習一人又令博士一員督課　三