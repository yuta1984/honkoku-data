　年庚子年十五屢有奇徴長為[浦添]按司人奉其政
　断獄不違天孫二十五世政衰逆臣利勇恃寵執権
　鴆其君而自立舜天討之利勇死諸按司推奉即位
　賞功罰罪民安国豊在位五十一年寿七十二嘉熙
　元年丁酉薨
　舜馬順熙
宋嘉熙二年戊戌舜馬順熙嗣位
　舜馬順熙舜天第一子淳熙十二年乙巳生五十四
　歳嗣位在位十一年寿六十四淳祐八年薨
　義本
宋淳祐九年巳【「己」か】酉義本嗣位
　義本舜馬順熙第一子開禧二年丙寅生四十四歳
　嗣位其明年国中大饑次年疾疫人民半失君歎息
　召群臣曰饑疫并行不徳誰譲群臣挙恵祖世嫡英
　祖君大悦召試国政挙賢退不肖疾疫止遂摂政七
　年義本譲位隠於北山在位凡十一年寿五十四歳
　　舜天至義本凡三伝共七十三年
　英祖