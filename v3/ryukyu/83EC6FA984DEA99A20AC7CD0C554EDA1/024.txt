　使或半載一載方返事下礼部覆奏命冠服本国可
　依原降造用大統暦福建布政司給与之　三年遣
　使義魯結制等貢馬及方物賜幣有差　四年遣使
　梁求保入貢巳又遣阿普礼是等入貢賜宴幣如例
　巡按福建監察御史成規疏言琉球使臣俱於福建
　停憩通事林恵鄭長所帯番稍人従二百余人除日
　給廩米外其茶塩醯醤等物勒折銅銭按数取足稍
　緩輒肆詈殴漸不可長事下礼部以為於例止日給
　廩米一切費宜悉罷之其通事人員不行禁戢請治
　罪英宗以遠人姑示優容令移文戒諭之　五年王
　遣歩馬結制等貢馬及方物宴賚如例先是朝貢者
　朝参出入皆給馬至是令止給正副使著為令中山
　世鑑云賜尚姓自茲始自是定例二年一貢巴志在
　位十八年寿六十八正統四年巳未薨
　尚忠
明正統五年庚申尚忠嗣位
　尚忠尚巴志第二子洪武二十四年辛未生五十歳
　嗣位正統七年遣長史梁求保入貢以巴志訃告乞