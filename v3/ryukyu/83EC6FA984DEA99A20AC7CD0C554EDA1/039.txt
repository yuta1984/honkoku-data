　衆心所帰宜承国統朕篤念懐柔之義用嘉敬順之
　誠特遣使賚詔封爾為琉球国中山王仍賜以皮弁
　冠服等物王宜慎乃初服益篤忠勤有光前烈国中
　耆俊臣僚其同寅翼賛恊力匡扶尚殫事上之心恪
　尽臣藩之節保守海邦永底寧謐又勅王曰惟爾世
　守海邦継膺王爵敬順天道世事皇明爾父尚真自
　襲封以来恭勤匪懈比者薨逝良用悼傷爾以冢嗣
　国人帰心理宜承襲茲特遣使封爾為琉球国中山
　王并賜爾及妃冠服綵幣等物爾宜祇承君命克紹
　先業修職承化保境安民以称朕柔遠之意　十三
　年遣正議大夫梁椿入貢表称世子時詔命猶未達
　也　十四年陳侃等還言海中風濤之険多藉神庥
　不致顚覆乞賜祭以答神貺礼部議令布政司設祭
　一壇報可王遣王舅毛実等入貢謝恩宴賚如例仍
　以錦幣雑物賜王先是王以金四十両饋侃等不受
　実等并以金奏進世宗命侃等受之　十七年王遣
　使陳賦入貢宴賚如例　十九年王遣長史梁梓貢
　馬及方物奏請補造海船四以便続貢許之禁不得