諭祭文曰朕受天景命君臨万邦殊方海澨罔不賓服
　凡有恪共藩職累世輸誠則必生加錫命之栄歿隆
　賻恤之典所以旌揚帰附柔懐荒遠垂為国憲昭示
　億年爾琉球国中山王尚質式廓前徽誕膺世祚作
　藩屏於南海輯圭瑞於中邦浮航貢賮凜遵王享之
　規踰険求章虔秉朝宗之志方謂河山永固帯礪之
　胙常存何期霜雪遄零松柏之姿忽謝眷言藩服朕
　実傷焉爰沛褒綸優加祭恤賜恤銀一百両濶絹五
　十疋次行
冊封礼詔曰朕躬膺天眷統御万邦声教誕敷遐邇率
　俾粤在荒服悉溥仁恩奕葉承祧并加寵錫爾琉球
　国地居炎徼職列藩封中山王世子尚貞屢使来朝
　貢献不懈当閩彊反側海寇陸梁之際篤守臣節恭
　順弥昭克殫忠誠深可嘉尚茲以序当纘服奏請嗣
　封朕惟世継為家国之常経爵命乃朝廷之鉅典特
　遣正使翰林院検討汪楫副使内閣中書舎人加一
　級林麟焻齎詔往封為琉球国中山王爾国臣僚以
　及士庶尚其輔乃王慎修徳政益励悃誠翼戴天家