　益以嫡孫嗣位年三十三歳立　康煕五十年遣耳
　目官孟命時正議大夫阮維新入貢　五十一年七
　月十五日王卒立三年未及請封
　尚敬
大清康煕五十二年癸巳尚敬嗣位
　尚敬尚益第一子年十四歳康煕五十二年立是年
　遣耳目官毛九経正議大夫蔡灼入貢灼　至福州
　卒　五十四年遣耳目官馬献功正議大夫阮璋入
　貢　五十六年遣耳目官夏執中正議大夫蔡温入
　貢且告曽祖尚貞与其父尚益之喪請襲疏云琉球
　国中山王世曽孫尚敬謹奏為請
封襲爵以効愚忠以昭盛典事臣曽祖尚貞於康煕四
　十八年七月十三日薨逝臣祖尚純為世子時早巳
　棄世臣父尚益未及請封巳於康煕五十一年七月
　十五日薨逝念臣小子曽孫承祧然侯服有度不敢
　僭称王業永存循例請襲俾臣拝
綸音於海島砥柱中流膺
誥命於波区雄藩外甸謹遣陪臣耳目官夏執中正議