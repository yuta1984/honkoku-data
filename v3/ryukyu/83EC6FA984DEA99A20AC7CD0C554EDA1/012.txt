　中崇山環海為国事大之礼不行亦何患哉王能体
　天育民行事大之礼自朕即位十有六年歳遣人朝
　貢朕嘉王至誠命尚佩監路謙報王誠礼何期復遣
　使来謝今令内使監丞梁民同前奉御路謙賚符賜
　王鍍金銀印一近使者帰言琉球三王互争廃農傷
　民朕甚憫焉詩曰畏天之威於時保之王其罷戦息
　民務修爾徳則国用永安矣諭山南王承察度山北
　王帕尼芝曰上帝好生寰宇之内生民衆矣天恐生
　民互相残害特生聡明者主之邇者琉球国王察度
　堅事大之誠遣使来報而山南承察度亦遣人随使
　者入覲鑑其至誠深可嘉尚近使者自海中帰言琉
　球三王互争廃棄農業傷残人命朕聞之不勝憫憐
　今遣使諭二王能体朕意息兵養民以綿国祚則天
　祐之不然悔無及矣于是王及山南王山北王皆遣
　使入謝各賜衣幣　十七年王遣阿不耶等入貢賜
　鈔幣　十八年表賀元旦貢方物太祖賜王海舟一
　山南王如之又補給山南王山北王駝紐鍍金銀印
　各一　十九年王遣亜蘭匏等貢馬百二十匹硫磺