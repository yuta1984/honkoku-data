　命然後定為画一之規先之以文告令其領封海上
　永為遵守従之於是子陽等齎詔之国詔曰朕恭膺
　天命誕受多方爰曁海隅罔不率俾声教所訖慶賚
　惟同爾琉球国僻処東南世修職貢自我皇祖称為
　礼義之邦国王尚永祇襲王封恪遵侯度倐焉薨逝
　良惻朕心其世子寧賢足長人才能馭衆間関請命
　恭順有加念其国統攸帰人心胥属宜膺寵渥固我
　籓籬特遣正使兵科右給事中夏子陽副使行人司
　行人王士禎齎詔封為琉球国中山王仍賜以皮弁
　冠服等物凡国中官僚耆旧尚其殫忠輔導恊力匡
　襄堅事上之小心鞏承先之大業永綏海国共享昇
　平惟爾君臣亦世世永孚於休又勅王曰惟爾上世
　以来建邦海外代膺封爵長固籓維爾父永恪守王
　章小心祇畏忠誠茂著称我優嘉遽至長終良深悼
　惻爾為冡嗣無忝象賢既允群情宜崇位号特茲遣
　正使兵科右給事中夏子陽副使行人司行人王士
　禎齎勅諭封爾為琉球国中山王并賜爾及妃冠服
　綵幣等物爾宜益虔侯度克紹先猷保乂人民奠安