　嗣位英宗遣給事中兪忭行人劉遜齎詔至国詔曰
　昔我祖宗恭天明命君主天下無間遠邇一視同仁
　海外諸国咸建君長以統其衆朕承大宝祇奉成憲
　用図永寧故琉球国中山王尚巴志爰自先朝恭事
　朝廷勤修職貢始終如一茲既云亡其世子尚忠敦
　厚恭慎克類前人上能事大下能保民今遣正使給
　事中兪忭副使行人劉遜齎勅封為琉球国中山王
　以主国事爾大小頭目人等其欽承朕命尽心輔翼
　惇行善道俾国人咸楽太平副朕仁覆蒼生之意并
　勅王曰爾遣長史梁求保奏爾父王尚巴志亡歿良
　深悼念特遣使命爾為琉球国中山王以主国事爾
　宜篤紹爾父之志益堅事上之誠敬守臣節恭修職
　貢善撫国人和睦隣境庶幾永享太平之福仍賜王
　及妃皮弁冠服金織襲衣幣布等物当忭等未至忠
　巳両遣使貢馬及賀明年元旦猶称世子云　九年
　王遣使入貢者四使臣梁回奏乞一海船以便歳時
　朝貢従之　十年王遣使入貢者二宴賚如例　十
　一年王遣使入貢者二宴賚如例