　賜者世其禄長子承受其自致爵位所授采地官巳
　即除歳収其地所出三分之二如田一頃出米一百
　石耕夫収五十石禄主収五十石禄主五十石内有
　公費雑泒等一十余石除此外実収三十余石約当
　三分之二也鶏豕薪樵之数以米石多少為準以時
　取之其采地之人来受役者視官秩為多寡国相法
　司十六人紫金大夫十一人紫巾官十人黄帽官四
　人紅帽官二人皆月更
　国相采地一府《割書：或二｜府》禄六百石有功者加七八九百
　至千石止世襲嗣子及孫賜禄三百石采地一府至
　曽孫量功為差
　法司采地一府禄四百石例世禄嗣子及孫賜禄八
　十石采地一府至曽孫量功為差
　国舅采地一府《割書：或一｜県》禄八十石或百石二百石皆量
　功賜之世禄視功之大小賜禄采地及子孫
　紫巾官采地一府《割書：或一｜県》禄三十石或四十五十至八
　十石止皆視功之大小賜之世禄量功為差
　司賓耳目官采地亦一府禄八十石典宝司刑管泊