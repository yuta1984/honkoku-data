　《割書：那霸子弟仕至庫官始｜有俸下此皆無俸也》
　　以上久米村唐営職官俸禄之数
　耳目官以下大小官員有功者世禄采地伝及子孫
　皆量功為差
　　土田
　土田皆於九月十月耕種五月収穫畢各官分賜采
　地皆親至其地視耕視穫有職官或子弟督之十月
　十一月緑秧皆出水科秧分芸大雨時行雷震発生
　蚯蚓鳴気候如春北風間作亦不甚凜冽十一月下
　旬遣加謁者一員察侍紀官二員分巡各村勧農月
　余始帰六月中大颶屢作海雨横飛果実皆落歳以
　為常非収穫早畢必多抜禾之患故其国秋耕冬種
　春耘夏収者一就雨沢之利一避颱颶之害経年温
　燠理宜両熟而六月後皆曠田不事者以此
　　暦
　暦奉正朔貢使至京必候十月朔頒暦賚回及至国
　巳踰半年故国人設司暦通事官秩七品予推算▢
　暦応用暦面書云琉球国司暦官謹奉教令即造選