　仏殿中一間供仏左右如夾室蔵巳祧先王神主仏
　殿前右廡為神殿並列二堂堂各三間皆南向上一
　堂三龕中為尚円竜慶雲君蓋其諡也是為国王始
　祖左龕尚質今王之高祖也右龕尚貞今王之曽祖
　也下一堂三龕為尚真之尚円子是為国王太宗与
　始祖尚円皆為不祧之主故皆居正中一龕左龕尚
　益今王之父也右龕尚純今王之祖也父反居左祖
　反居右者昭穆位定不嫌同尊也　天王寺内亦有
　神主仏殿南向三間中供仏左一間神主二一書帰
　真尚稷神位乃始祖尚円之父也一書帰真尚久神
　位尚久乃尚豊王之父尚元第三子也二人皆王父
　未為王故另奉于此旁二主為王妃右一間四主俱
　王妃也　天界寺内有尚懿神主乃尚寧王之父寺
　中皆女主供王妃及王姉妹出嫁有家祠者亦得祔
　世子尚益卒始葬後神主在世子府男女各官孝服
　毎日哭臨百日後移主天界寺男女亦毎日焼香帛
　迨除服三年遷祔後内人不得与祭列矣以前先王
　礼皆如此　