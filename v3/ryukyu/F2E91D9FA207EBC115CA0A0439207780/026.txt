　　　中山山岳寺院及遊者惟首里那覇数処略記
　　　如後
　[臨海寺]在北砲台長隄之中為国王祈報所門東向
　仏堂面南三楹面東板閣一間石垣四周潮至牆下
　僧名盛満寺旧名定海前使汪有臨海寺隷書匾有
　鐘天順三年鋳
　[奥山][竜渡寺]在砲台西水中小土山潮至瀰漫数十
　里潮退則平沙浅水不勝舟楫山旧為蛇窟僧心海
　始闢之蛇相率渡水避去築堤截潮引泉種松搆屋
　五六楹前方沼中小亭二所遍地植仏桑鳳尾蕉等
　頗可憩玩山東有小尖阜名[鶴頭山]潮至板敷宇平
　等湖漁舟夕照為那覇近所第一勝処
　[辻山]在臨海寺西対港相望辻字一字両音国人読
　為失汁山汪記譌為青芝山小石阜沿海下皆塋墓
　[波上]在辻山東北一名石筍崖山下海中生石芝沿
　海多浮石嵌空玲瓏白色山頭石垣四周垣後可望
　海垣内板閣離立三楹扃鑰無僧下有平堂三楹波
　上東北沿海中有山名[雪崎]下有洞雪崎東北有小