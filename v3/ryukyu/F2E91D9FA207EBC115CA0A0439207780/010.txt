　歯産者色久不退為良産魚螺山多鹿近姑米山有
　姑巴汛麻山亦多鹿無人居
　[姑米山]在馬歯山西去中山四百八十里有安河具
　志川仲里二間切由閩中至国必針取此山為準封
　舟行海中第七日有小黒魚点点浮水面接封使臣
　云此出姑米山下名墨魚山形勢雄抜産五穀及土
　綿繭紬白紙蠟燭螺魚等物山多鶏豚牛馬
　　西北五島
　[度那奇山]訳曰渡名喜島近姑米山山多牛
　[安根㞾山]訳曰粟国島又為安護仁与度那奇倶近
　姑米語言亦与姑米相類山産鉄樹比他処生者良
　山多豕
　[椅山]亦曰椅世麻亦曰伊江島中山北山之間一小
　石山四囲黄沙潮漲隔半里許水退可徒渉至山上
　有稲田産黍稷豆麦民頗富饒
　[葉壁山]土名伊平屋島在中山西北三百里産米最
　佳亦有麦稷粱豆棉花蕉糸海胆毛魚等物中有一
　山宛転如竜尚円王祖塋所在