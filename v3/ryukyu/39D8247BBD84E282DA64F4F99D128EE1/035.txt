　璋等故縦其下之罪追究悪徒依法懲治自後定例
　二年一貢止許百人多不過加五人除正員外不得
　私附貨物并途次騒擾有累国王忠順之意其省之
　　十二年王遣使梁応等入謝会憲宗立皇太子応
　因奏乞如朝鮮安南例賜詔齎回礼部以琉球日本
　占城皆海外国例不頒詔憲宗特命降勅并以錦幣
　帰賜其王及妃　十三年王遣使李栄奉表謝恩巳
　又遣程鵬貢馬及方物復請歳一遣使朝貢不許命
　如前勅王在位七年寿六十二成化十二年薨
　尚宣威
明成化十三年丁酉尚宣威摂位
　中山世鑑云尚宣威尚円之弟宣徳五年庚辰生少
　育於兄九歳従兄渡国頭至中山為黄帽官尚円卒
　世子尚真年十三宣威摂国事六閲月国人楽附後
　引尚真掖就王位巳東嚮立退隠於越来其年卒《割書：汪｜録》
　《割書：世纘図云丙申｜八月四日卒》寿四十八諡義忠今其子孫尚存
　尚真
明成化十三年丁酉尚宣真位