　賀宴賚如例　三年王遣守備由必都等帰日本掠
　去人口守臣以聞穆宗以王屢效忠誠賞銀幣同前
　仍賜勅奨励由必都等給銀幣有差　五年王遣正
　議大夫鄭憲入謝又帰被掠人口再勅奨励賜銀幣
　給賞如前遣南監受学官生梁照等三人帰国従王
　請也王在位十七年寿四十五歳隆慶六年薨
　尚永
明万暦元年癸巳尚永嗣位
　尚永尚元之第二子嘉靖三十一年生年二十一歳
　嗣位　万暦元年遣使入貢請襲封礼部行福建鎮
　巡官査勘又送還被掠人民奨賚如例　二年世子
　遣王舅馬中叟長史鄭佑等十八人入貢賀登極宴
　賚如例　三年世子両遣使入貢　四年世子遣正
　議大夫蔡朝器等貢方物如例給賞外神宗命毎五
　日另給鶏鵞米麪酒菓以示優異以戸科左給事中
　蕭崇業為正使行人謝杰為副使齎皮弁玉圭往封
　尚永嗣王崇業等疏言四事一頒去詔勅如彼国懇
　留宜加例俯循其請一秩祀海神合挙祈報二祭一