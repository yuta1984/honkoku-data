【右頁】
真誥曰鏡以照面智以照心鏡明則塵垢不染智明則邪悪
不生
亢倉子曰導筋骨則形全剪情慾則神全靖言語則福全
元道真経曰生可冀也死可畏也草木根生去土則死魚鼈
沈生去水則死人以形生去気則死故聖人知気之所在以
為身宝
黄帝内伝曰食風者霊而延寿算食穀者多智而労形神食
草者愚痴而足力食肉者鄙勇而多嗔服気者常存而得道
○小有経曰才所不勝而強思之傷也力所不任而強挙之
傷也深憂而不解重喜而不釈皆傷也
○陰符経曰淫声美色破骨之斧鋸也
元始経曰喜怒損性哀楽傷神性損則害生故養性以全炁

【左頁】
保神以安身気全体平心安神逸此全生之訣也
三芧君訣曰神養于気気会于神気不散是謂修真
重陽師曰老人于十二時中行住坐臥一切動中要把心似
泰山不搖不動謹守四門眼耳鼻口不令内入外出此名養
寿緊要
譚景昇化書曰忘形以養気忘気以養神忘神以養虚
白玉蟾曰薄滋味以養気去嗔怒以養性処卑下以養徳守
清浄以養道
玄関秘論曰無心于事則無于心故心静生慧心動生昏
彭祖曰凡人不可無息当漸〻除之人身虚無但有游気〻
息得理而病不生
老子曰知足不辱知止《振り仮名：・｜不》殆
