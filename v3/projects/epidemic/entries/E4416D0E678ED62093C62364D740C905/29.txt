　　求活於鍼砭。無此理也。苟遇歳気大行之
　　候。未有不再感者。乃或不再感。其発而為
　　驚為癇。及為種種雑症。有不可勝道者焉。
　　又嘗譬之様痘者。爛痘之膿偶伝母之乳
　　㫄。発為痘状。直与正痘無異。亦逐曰貫漿
　　収結。牛痘之発為痘形。何以異於此乎。又
　　猶疥癬瘡之伝染而発。但疥癬其毒浅。故
　　伝染乃有蔓延不可禦者。若痘則其毒深
　　固非皮膚間之可得而発拽。故亦未有蔓
　　延者。由此観之。牛痘之非正痘。昭昭如白
　　黒。而洋医者流。往往詭言以惑俗。而世之
    　　人不察。将滔滔不可返焉。先考深憂之。嘗
　　撰種痘弁義一書。未幾而逝。遺命曰必亟
　　公之於世。庶幾足以喚醒世之惑者乎。不
　　肖不揣檮味。爰謹加之点勘。付諸梨棗。併
　　書其所嘗聞。以置後云爾。