　右手曳襟以行前使録云男婦皆無裏衣今貴官裏
　衣亦有如中国者　女衣貴家衣襟上即本色紬紗
　作鱗比五層状男衣無是　女比甲背後下垂処或
　作燕尾形
　寝衣比身加長其半有袖及領厚絮擁之国人呼衣
　曰衾此則衾又如衣也
　各色錦帽錦帯本国皆無之閩中店戸另織市与之
　本国惟蕉布則家家有機無女不能織者出首里者
　文采尤佳自用不以交易也

【以下図の説明】
王帽
　国王鳥紗帽双趐側衝上向盤金朱
　纓結垂頷下三四寸許蓋前所賜旧
　制也云有皮弁為朝祭之服而未之
　見
官民帽
【横書】後十二層　前七層
　帽糊紙為骨帕蒙之式如僧毘盧帽
　中空無頂絹方幅覆髻之半口互交
　前簷着額処鱗次七層後簷十二層
　彩織帽以下紫最貴黄次之紅又次
　之中又以花素為等別青緑帽為下