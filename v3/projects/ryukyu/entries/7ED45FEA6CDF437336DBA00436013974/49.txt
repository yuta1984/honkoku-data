　法司以下平日皆用緑地印花布傘今見毎人皆用
　有花雨傘各一人前踏鳴金一人
　　坐褥
　一品紅褐心青褐辺襯紅氈
　二品青布心紅布辺襯紅氈
　三品青布面襯紅氈
　四品五品倶藍布面襯白氈
　六品以下不用坐褥惟用氈条
　　氏族
　首里四大姓向翁毛馬向氏即国王尚姓之別族少
　遠則称向以別之故世世不与王家通婚姻其本国
　人与王家婚姻者惟翁毛馬三家世為王舅法司今
　現為法司者三人馬献図翁自道向聖■国丈毛邦
　秀《割書：今王尚敬之外祖｜王妃則馬氏也》世系俱未詳俟続考列譜
　久米三十六姓皆洪永両朝所賜閩人至万暦中存
　者止蔡鄭梁金林五姓万暦三十五年続賜者阮毛
　両姓毎姓子孫皆不甚繁衍余寄籍起家貴顕者多
　有然非賜姓之旧也今閲九姓世譜中多読書国学　