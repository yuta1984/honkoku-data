　造船宜専責府佐副以指揮二員造完一併随行一
　飲食物用弓矢器械以及観星占風聴水察土医卜
　技芸之流畢備許酌量取用悉如所請　五年正議
　大夫梁灼入貢表称世子時崇業等尚未行也　八
　年慶詔至国詔曰朕受天明命君臨万方薄海内外
　罔不来享延賞錫慶恩礼攸同惟爾琉球国遠処海
　浜恪遵聖教世修職貢足称守礼之邦国王尚元紹
　序膺封臣節罙謹茲焉薨逝悼切朕衷念其侯度有
　常王封当継其世子永徳惟象賢恵能得衆宜承国
　統永建外藩特遣正使戸科左給事中蕭崇業副使
　行人司行人謝杰齎詔往封為琉球国中山王仍賜
　以皮弁冠服等物凡国中官僚耆旧尚其協心翼賛
　畢力匡扶懋猷勿替於承先執礼益虔於事上綏茲
　有衆同我太平則亦爾海邦無疆之休勅王曰惟爾
　先世守此海邦代受王封克承忠順迨於爾父元畏
　天事大益用小心誠節懋彰寵恩洊被遽焉薨逝良
　用悼傷爾為冡嗣克修厥美群情既附宜紹爵封茲
　特遣使封爾為琉球国中山王并賜爾及妃冠服彩