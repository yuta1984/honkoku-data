　　山世鑑事与中山沿革志所載頗有不合者後細
　　詢本国此書乃尚質従弟尚象賢字文英者為之
　　汪使封尚貞王時此書尚未成也中山開闢以来
　　至舜天始有国字至尚象賢始窮捜博采集成此
　　書本国称其聡明才俊佐其姪尚貞有功於国其
　　書必詳尽事理惜未及見其全書今但考正其歴
　　代世系而以汪楫所採明史実録中封貢往来之
　　事附於其次以備考云
　中山世鑑云琉球始祖為天孫氏其初有一男一女
　生於大荒自成夫婦曰阿摩美久生三男二女長男
　為天孫氏国主始也二男為諸侯始三男為百姓始
　長女曰君君二女曰祝祝為国守護神一為天神一
　為海神也天孫氏二十五代姓氏今不可考故略之
　起乙丑終丙午凡一万七千八百二年今断自舜天
　始
　舜天
宋淳熙十四年丁未舜天即位
　舜天日本人皇後裔[大里]按司朝公男子也淳熙七