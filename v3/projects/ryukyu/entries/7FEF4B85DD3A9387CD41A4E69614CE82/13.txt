　魯妹偕入謝恩以昔常在京読書也太祖賜鈔有差
　三月太祖命以冠帯賜王先是王嘗請中国冠帯太
　祖命礼部図冠帯之制示之至是匏等復以為請賜
　如制并賜臣下冠服　永楽改元遣使以即位詔諭
　王王遣従子三五良亹奉表賀且貢方物成祖賜鈔
　幣襲衣宴於会同館遣行人辺信劉亢齎絨錦綺紗
　羅賜王
　　《割書：臣》按中山世鑑云王在位四十六年洪武二十八
　　年十月五日薨今実録二十九年後尚書王貢如
　　常豈未訃於朝耶
　武寧
明洪武二十九年丙子武寧嗣位
　中山世鑑云武寧察度世子元至正十六年生四十
　一歳嗣位違父遺命荒於禽色日夜逸遊諸侯多背
　尚巴志討滅之在位二十六年
　明史実録云察度卒子武寧遣三五良亹訃告於朝
　永楽二年正月成祖遣行人時中往祭賻以布帛詔
　武寧襲爵詔曰聖王之治協和万邦継承之道率由