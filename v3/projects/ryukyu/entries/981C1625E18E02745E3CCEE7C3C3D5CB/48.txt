　《割書：其税賦遇孤寒輙貲出給之民咸戴忭王寛仁不嗜｜殺亦未嘗曲法以軽貸人猶能謹於口士伏創円覚》
　《割書：禅寺規模宏敞儀物備至以為祝寿之場王毎遊予｜必与民同実国之瑰観也茲欲勒石於寺是以彰王》
　《割書：徳賜之以言某曰如子之説則王之賢誠可謂旧遠｜特立於百世之上者矣乃為之歌辞俾昭示於後裔》
　《割書：詞曰球陽有国繋於裨海弗庭於華奚啻千載惟我｜皇祖仁厚万方率先慕義来享来王聖教漸加十有》
　《割書：余世風清気回儲祥発祉崛生賢王適号尚真離群｜絶類舎旧図新簡刑省罰恤孤振阨春行秋巡厚下》
　《割書：安宅上煕下怡二十有余祀崇徳厚沢川流岡峙有｜美大人薄言孔昭我作詩章庸代歌謡大明弘治十》
　《割書：一年歳次戊午八月十二日臣｜程璉鄭玖梁能陳義稽首謹立》
　[天王寺]在円覚寺東北門前臨渓有古松四株寺東
　有天王橋堂上仏龕供仏手持七星輪及刃曰金剛
　也堂西老松最奇一鐘為景泰七年丙子鋳上刻天
　竜寺鐘寺在浦添寺鐘有二移其一于此僧名得髄
　[天界寺]在歓会門外道南寺門北向入寺西南石室
　高丈許方広中山王塋也尚円以来諸王皆葬于此
　寺有鐘成化巳丑年鋳考銘文本相国寺鐘也《割書：銘曰｜琉球》
　《割書：国君世高王乗大願力新鋳巨鐘寄捨相国寺説偈｜以銘是祝王基之万歳安国利民聖天子継唐虞之》
　《割書：化全文偃武賢宰相霈霖雨之秋茲有巨鐘新鋳就｜高楼掛粛万機心無端扣起群生夢天上人間妙法》
　《割書：音時成化巳丑十｜月七日住持渓隠》　寺西又有安国寺国中案牘皆
　儲此寺中