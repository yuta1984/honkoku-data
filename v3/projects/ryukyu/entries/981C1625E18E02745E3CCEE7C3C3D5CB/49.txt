　[仙江院]在天王寺之右前使汪録云行荒榛中門戸
　蕭然僧宗実能詩頗学元僧白雲集体今宗実尚存
　年六十九改字際外称球陽大和尚
　[万松院]今改名蓮華院在天王寺之南剪黄楊作径
　両旁籬屏頗整寺中方庭中有小土山剪松樹数株
　蟠屈有致汪使旧録称万松院僧不羈与天王寺僧
　痩梅及宗実相倡和今痩梅不羈皆化去不羈徒二
　人一曰徳叟今在蓮華院一曰元仁字東峰別開院
　于北山名護岳上仍名万松院年五十余亦能詩
　[興禅寺]在円覚寺北小径中寺甚小庭中黄楊松桂
　甚多僧了道旧時円覚寺国師喝三之徒能詩
　[応徳寺]在蓮華院之南寺亦甚小花木頗麗東望山
　椒林麓鬱然如深山僧名霊源弟子名笑岩相近有
　[建善寺]有僧蘭田能詩
　[石虎山]天慶院僧梁天名智津亦能詩山在赤平村
　[万歳嶺]在万松嶺東大道之北石碑立阜上其文略
　曰茲嶺以万歳為名蓋取嵩呼之義以作中山都会
　尚真君上命於天俾為斯記大明弘治丁巳仲秋吉