　石山空洞名[亀山]《割書：海灘拳石二非｜末吉之亀山也》
　[護国寺]在波上山坡之中国王祈祷所僧名頼盛汪
　使有匾曰護国寺旧名安禅寺亦名海山寺亦名三
　光院仏龕中有神手剣而坐名曰不動或曰火神也
　殿下有鐘景泰七年丙子鋳銘文与天妃宮同西面
　庭中蕉石扶疎頗有致
　[天尊廟]在護国寺下供玉皇有鐘為景泰七年丙子
　九月二十二日鋳銘文与天妃宮同
　[広厳寺]在天尊廟下左右皆村居仏宇数椽庭中剪
　桧及黄楊為玩係新建
　[西福寺]在泉崎橋之東曲径中門前黄楊夾路作屏
　両行剪剔使平而方数十歩許僧舎一区屋後有松
　岡甚茂松根出土蜿蜒如竜相近有[東寿寺]門前亦
　以黄楊作屏
　[東禅寺]在久米東北円覚寺下院也相近有[清泰寺]
　皆止三四楹小寺也那覇惟此二寺及広厳寺係禅
　僧余俱真言教
　[善興寺]在使館曲巷中倚山崇基汪録云斗室丈階