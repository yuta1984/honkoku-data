　花木頗清幽今巳廃有屋一椽而巳宣徳中冊使柴
　山三到琉球曽建大安禅寺千仏閣明夏子陽録中
　載其記二篇今皆莫知其処《割書：護国寺旧名安禅寺或｜即所建問国人皆不知》
　　以上在那覇
　[天久山]在泊村西北沿海与波上雪崎相望下有[聖
　現寺]石牆四囲方十余畝中屋一区牆外老松十余
　株有天久洞洞前観音閣一座扃鑰無僧沿海東行
　大石離立或方或円側倚層巌之上下作崖洞頗奇
　更里許有水西流入海名泊津
　[神徳寺]在崇元寺東由八幡橋石橋西北行有八幡
　宮南向尚徳王所建供八幡菩薩即大士也下為神
　徳寺寺門東向中供不動神与護国寺同
　　以上在泊村
　[城岳]一名霊岳汪使旧録云有板屋一区今巳尽廃
　惟叢灌一林密篠攢蕉以石為神澆酒祈福渡海報
　賽処前古松数百株亭立前地少窪四山皆松東三
　十余歩有泉名旺泉従石溜出注潭中涓涓不絶泉
　上老松三株偃挺尤奇東望有壺家山瓦屋数区為