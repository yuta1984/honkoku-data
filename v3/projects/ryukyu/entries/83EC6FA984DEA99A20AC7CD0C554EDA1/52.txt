　故即以寧勅齎繳　十一年又遣官進貢請封賜国
　王蟒緞二綵緞六藍緞二素緞二閃緞二錦三紬四
　羅四紗四賜王妃綵緞四閃緞一藍緞二素緞三錦
　二羅四紗四賞王舅綵緞表裏各四正議大夫綵緞
　表裏各三藍緞一紬二羅二使者綵緞表裏各二藍
　緞一紬一羅一紗一通事従人紗緞紬布銀両各有
　差遣兵科愛惜喇庫哈番張学礼為正使行人司行
　人王垓為副使賜詔書一道鍍金銀印一顆令二年
　一貢進貢人数不得過一百五十人許正副使二員
　従人十五名入京余俱留辺聴賞学礼等疏請十事
　部議賜一品麟蟒服於欽天監選取天文生一人南
　方自択医生二人賜儀仗給駅護送外給従人口糧
　至福建修造渡海船選将弁二兵二百人随行因海
　氛未靖還京待命未行
今上御極念遠人延佇日久譴責学礼等卒遣行康煕
　二年奉
詔勅至国詔仍順治十一年所頒
勅則康煕元年也