　転御鎖側即今耳目官也誾誾侃侃万事当理徳著
　民懐尚徳嗣位多行不義尚円極諫云君用財若無
　窮殺人若不勝尚徳怒不聴再避隠於内間尚徳卒
　世子幼稚群臣殺之於真玉城請御鎖側立為王以
　安国家尚円固譲不獲乃至首里即位除其虐政順
　民所喜山林隠逸随材器使遠近蛮夷皆帰心焉
　明史実録云成化七年尚円遣使蔡璟等入貢以父
　尚徳薨来赴請襲爵憲宗遣戸科都給事中丘弘為
　正使行人司行人韓文為副使齎儀物行慶弔礼封
　世子尚円為中山王弘行至山東病卒改命兵科給
　事中官《割書：一作｜管》栄偕文往　八年王遣長史梁応貢馬
　及方物宴賚如例　九年王遣王舅武実入貢謝襲
　封恩　十年王遣使沈満志等貢馬及方物宴賚如
　例仍以鈔絹酬其自貢物値満志等乞如旧制折給
　銅銭不許　十一年王遣使程鵬入貢附奏乞如常
　例歳一朝貢憲宗勅王曰王使朝貢巳如例賞賜遣
　還近福建鎮守官奏通事蔡璋等還次福州殺人劫
　財非法殊甚今因使臣還特降勅省諭勅至王宜問