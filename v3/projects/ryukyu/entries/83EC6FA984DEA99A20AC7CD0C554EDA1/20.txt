　炭臣巴志不堪悲歎為此発兵山南山北今帰太平
　伏願陛下聖鑑不違旧規給臣襲封謹貢土産馬及
　方物大明皇帝賜詔云爾琉球国分人民塗炭百有
　余年比爾義兵復致太平是朕素意自今以後慎終
　如始永綏海邦子孫保之欽哉故諭《割書：尚巴志之奏及｜成祖之諭明史》
　《割書：実録皆不載｜姑存以備考》
　明史実録云洪熙元年仁宗遣中官柴山齎勅至国
　封世子尚巴志嗣中山王勅曰昔我皇考太宗文皇
　帝躬膺天命統御万方恩施均一遠邇帰仁爾父琉
　球国中山王思紹聡明賢達茂篤忠誠敬天事大益
　久弗懈我皇考良用褒嘉今朕纘承大統念爾父没
　巳久爾其嫡子宜俾承続特遣内官柴山齎勅命爾
　嗣琉球国中山王爾尚立孝立忠恪守藩服修徳務
　善以福国人斯爵禄之栄延於無窮尚其祇承無怠
　無忽仍賜冠帯襲衣文綺方仁宗遣山時貢使巳両
　至表称世子賀成祖万寿聖節至是始知改元是年
　凡四遣使貢馬及方物云　宣徳元年王遣使貢方
　物謝襲封恩附奏曰臣祖父昔蒙朝廷大恩封王爵