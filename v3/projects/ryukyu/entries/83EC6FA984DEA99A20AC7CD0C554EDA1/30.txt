　及方物俱賜衣幣　五年王遣長史蔡璟入貢又遣
　使査農是等入貢宴賚如例
　中山世鑑云尚徳君徳不修朝暮漁猟暴虐無道鬼
　界島叛不朝貢数年王自将攻伐之帰弥自満以致
　敗亡在位九年年未三十成化五年巳丑薨寿二十
　九歳世子幼稚国人廃之奉内間里主御鎖側是為
　中山王尚円
　　思紹尚巴志至尚徳凡七伝共六十四年
　尚円
明成化六年庚寅尚円即位
　中山世鑑云尚円北夷伊平人即葉壁山也永楽十
　三年乙未生字思徳金其先不可知或曰義本譲位
　隠北山疑即其後也一云葉壁有古岳名天孫岳尚
　円即天孫氏之裔也父尚稷為里主尚円生有異瑞
　年二十四始渡国頭来仕中山尚金福時始給黄帽
　尚泰久時領主内間内間之民皆親愛之時久旱田
　苗皆稿独其田不雨而潤民驚伝為異王懼載妻子
　隠避一十四年徳日懋尚金福聞其賢召為黄帽官