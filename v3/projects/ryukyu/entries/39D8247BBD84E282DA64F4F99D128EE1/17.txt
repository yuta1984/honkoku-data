　常典故琉球国中山王察度受命皇考太祖高皇帝
　作屏東藩克修臣節曁朕即位率先帰誠今既歿爾
　武寧乃其世子特封爾為琉球国中山王以承厥世
　惟倹以修身敬以養徳忠以事上仁以撫下克循茲
　道作鎮海邦永延世祚欽哉四月山南王弟汪応祖
　亦受封於朝応祖故山南王承察度従弟承察度無
　子遺命応祖摂国事元年常遣長史王茂朝貢会山
　北王攀安知遣使善住古耶貢方物丐賜冠帯衣服
　以変国俗成祖許之至是応祖遣使隗谷結致来朝
　貢方物且奏乞如山北王例賜冠服成祖遂遣使齎
　詔封之賜如所請偕其使俱還三年行人時中使琉
　球還王遣三五良亹奉表貢方物謝襲封恩賜衣幣
　宴於会同館巳又遣養埠結制等賀万寿聖節時山
　北王攀安知山南王汪応祖亦遣貢応祖又遣寨官
　子李傑赴国子監受学賜衣如例　四年王及山南
　王山北王皆表賀元旦王遣寨官子石達魯等六人
　就学賜衣鈔有差王進閹者数人成祖不受
　　《割書：臣》按前使汪楫記云世纘図云洪武二十九年王