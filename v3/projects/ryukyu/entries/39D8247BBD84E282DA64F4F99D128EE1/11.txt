　按司察度為王
　　英祖至西威凡五伝共九十九年
　察度
元至正十年庚寅察度即位
　察度[浦添]間切[謝那村]奥間大親之子奥間大親業
　農質純厚天女来格而生察度始為浦添按司西威
　薨世子五歳母后乱政国人廃世子奉之即位徳厚
　民帰災変日銷国家豊饒　[明史実録]洪武五年行
　人楊載賚詔至国詔曰昔帝王之治天下凡日月所
　照無有遠邇一視同仁《割書：此句之下中山世鑑有故中｜国尊安四夷得所非有意臣》
　《割書：服之也｜三句》自元政不《割書：作｜失》綱天下兵争者十有七年《割書：下有｜四方》
　《割書：遐裔信奸｜不通二句》朕起布衣開基江左命将四征不庭西平
　漢主陳友諒東縛呉王張士誠南平閩越北清幽燕
　朕為臣民推戴即皇帝位定有天下之号曰大明建
　元洪武《割書：以上一叚中山世鑑作朕肇基江左掃群雄｜定華夏臣民推戴巳主中国号曰大明建元》
　《割書：洪｜武》是用遣使外邦播告朕意使者所至称臣入貢惟
　爾琉球在中国東南遠処海外未及報知茲特遣使
　往諭爾其知之《割書：此叚中山世鑑作頃者克平元都疆｜宇大同巳承正統方与遠邇相安于》