　物如例　六年王遣正議大夫梁能七年又遣正議
　大夫梁寛等貢宴賚如例　十年王遣長史陳義十
　一年遣正議大夫梁竜貢馬及方物宴賚如例　十
　二年王遣正議大夫陳義入貢　十三年遣長史蔡
　遷十五年遣長史金良貢馬及方物宴賚悉如例
　嘉靖改元王遣王舅達魯加尼進香貢方物慶賀詔
　賜王及妃錦幣勅王仍遵先朝旧例越二年一朝貢
　毎年不過百五十人仍命福建巡按御史査勘験放
　　三年王遣長史金良等二十人入貢良言其国先
　有正議大夫鄭縄領謝恩方物渡海風漂未至而表
　文在此請得先進許之明年縄至言方物以舟敗至
　是復進福建守臣以聞世宗命就彼中宴賚遣還方
　物令所司転運仍令縄賚勅転諭日本国王令捕繋
　倡乱者以献　五年官生蔡廷美等請就国子監読
　書令礼部照例給廩米薪炭及冬夏衣服
　中山世鑑云王在位五十年天姿明敏又能謙巳受
　益継述父業治道大明政刑咸備年六十二歳以嘉
　靖五年薨