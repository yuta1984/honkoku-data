　京許増五人増口粮二十名　五年七年皆遣正議
　大夫梁徳入貢賜王錦緞宴賚徳等如例　九年十
　三年皆遣正議大夫鄭玖入貢賜王錦緞宴賚玖等
　如例　十五年王遣使入貢請於福建補造海船以
　便往回従之　十六年王遣使呉詩等往満刺加国
　収買貢物遇風舟覆詩等百五十二人漂至海南登
　岸為邏卒所獲広東守臣以聞孝宗命送詩等於福
　建守臣処給粮贍養候本国貢使帰之　十七年王
　遣使具言前使遭風未回致失二年一貢之期至是
　補貢納之　武宗登極命行人左輔頒詔至国正徳
　二年王遣王舅亜嘉尼施等貢馬及方物奏乞毎歳
　一貢礼部議琉球在昔朝貢不時至成化十一年因
　使臣不法勅令二年一貢今彼因入貢違期故為此
　奏以飾非宜勿聴武宗特許之長史蔡賓奏乞自備
　工料修造貢船二隻礼部議行鎮巡官験実量修不
　必改造賓復奏武宗曰令二船拆卸補造第勿過式
　　四年王遣正議大夫程璉入貢　五年請以官生
　蔡進等五人入国子監読書許送南監仍給衣廩等