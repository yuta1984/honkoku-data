　下詔獄礼部請並罪賦革其賞世宗曰陳賦無罪賞
　如例蔡廷会交結朝臣法当重治念属貢使姑革賞
　示罰蔡璟既永楽中撥出何得於中国置産立籍行
　撫按官勘明処分　二十八年王遣正議大夫梁顕
　入貢宴賚如例　二十九年王遣官生蔡朝用等五
　人詣京請入監読書許之　三十二年王遣長史梁
　炫入貢宴賚如例　三十四年王遣正議大夫梁碩
　入貢具言貢舟至港其勢必壊請令使臣買海上民
　船駕還詔福建守臣覆状聴買不得過大又請放官
　生蔡朝用等帰国省親許之遣使送帰
　中山世鑑云王聡明智断剛強英毅能振其祖尚円
　父尚真遺緒国中事多所興革至今法守東北属国
　大島嘉靖十六年恃遠絶貢不朝王遣将往征之復
　守朝貢如常王在位二十九年寿五十九歳嘉靖三
　十四年卒
　尚元
明嘉靖三十五年丙辰尚元嗣位
　尚元尚清第二子嘉靖七年戌子生年二十九歳嗣