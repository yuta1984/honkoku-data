　節冊以往今使者未至乃欲遥受冊命則是委君貺
　於草莽其不可一也廷会奉表入貢乃求遣官代進
　昧以小事大之礼棄世子専遣之命其不可二也昔
　正徳中流賊為梗使臣至淮安撫按官暫為留住候
　事寧即遣貢闕下占城国王為安南所侵竄居他所
　故令使者賚回勅命乃一時権宜且此失国之君也
　造無稽之詞以欺天朝援失国之君以擬其主其不
　可三也梯船通道柔服之常彼所藉口者特倭人之
　驚風濤之険耳不知琛賨之諭納貢使之往来果何
　由而得無患也其不可四也当時占城雖領回詔勅
　然其王沙古卜洛猶懇請遣使為蛮邦光重且廷会
　非世子面命又無印信文移若遽軽信其言万一世
　子以遣使為至栄謂遥拝為非礼不肯受封復上請
　使如占城将誰任其咎哉其不可五也乞令福建守
　臣以前詔従事便至於未受封而先謝恩亦非故典
　宜止許入貢方物候受封後方進謝恩表文世宗従
　之　四十一年汝霖等始奉詔至国詔曰朕受天命
　主宰寰宇凡政令之宣布惟成憲之是循其於錫封