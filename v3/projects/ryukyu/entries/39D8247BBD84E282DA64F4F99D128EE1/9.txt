宋景定元年庚申英祖即位
　英祖天孫氏後裔恵祖世主孫紹定二年巳丑生有
　瑞徴十二歳名聞国家二十通経伝国人思事為[伊
　祖]按司宝祐元年癸丑摂政及即位年三十二明年
　巡行国中效周徹法正経界均井地然後穀禄平百
　度挙矣景定五年西北諸島始来貢咸淳二年丙寅
　北夷[大島]来朝厚給賜遣帰是為大島朝貢之始自
　後毎年入貢英祖在位四十年寿七十一大徳三年
　薨
　大成
元大徳四年庚子大成嗣位
　大成英祖世子宋淳祐七年丁未生五十四歳即位
　以仁義措事以礼譲接物国治民安在位九年寿六
　十二年至大元年薨
　英慈
元至大二年巳酉英慈嗣位
　英慈大成第二子宋咸淳四年戊辰生四十二歳即
　位在位五年治遵旧章深而有謀疏通知事寿四十