　益隆継述敬天事上久而愈虔属茲薨逝軫於朕懐
　爾乃王弟宜紹国封特遣使齎詔封爾為琉球国中
　山王并賜爾及妃冠服綵幣等物爾尚砥礪臣節懐
　撫国人欽哉　七年遣使入貢猶称王弟及冊封後
　遣使入謝又遣使入貢　天順二年王遣使朝貢者
　三　三年王遣使李敬貢馬及金銀器皿疏言本国
　王府失火延焼倉庫銅銭請照永楽宣徳間例所帯
　貨物以銅銭給賜礼部以銅銭係中国所用難以准
　給宜将估計鈔貫照旧六分京庫折支生絹其四分
　移文福建布政司収貯紵糸紗羅絹布等物依時値
　関給従之王遣使亜羅佳其等入貢宴賚如例　四
　年王遣使入貢　五年王遣使王察等貢馬及方物
　　六年王遣使程鵬等貢方物宴賚悉如例
　中山世鑑云諸寺諸山建立大鐘皆王所鋳在位七
　年寿四十六天順四年庚辰薨
　　《割書：臣》按思達非金福子也中山世鑑悞汪記引世纘
　　図云泰久係尚思達之弟而実録則云金福之弟
　　蓋実録止以請封之疏為拠他無可攷也