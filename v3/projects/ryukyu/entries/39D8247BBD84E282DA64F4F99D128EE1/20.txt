　応祖各貢馬賜鈔及永楽銭　十二年王遣使賀元
　旦遣三吾良亹貢馬及方物賜鈔幣皇太子賜琉球
　生益智毎等二人羅布衣各一襲及襴衫靴襪衾褥
　帷帳従人皆有賜成祖賜鄔同志久等三人衣鈔
　十三年成祖遣行人陳季芳《割書：一作｜若》等齎詔封山南王
　汪応祖世子他魯毎為琉球国山南王時応祖為其
　兄達勃期所弑各寨官合兵誅達勃期推他魯毎摂
　国事他魯毎表請襲封故遣使往并賜誥命冠服及
　鈔万五千錠王及山北王攀安知俱各遣使貢方物
　王世子尚巴志亦遣使宜是結制貢馬及方物賜文
　綺三十表裏　十四年王遣三吾良亹貢馬及方物
　巳又遣使貢馬山南王他魯毎亦遣使来貢謝襲封
　恩　十五年王及山南王他魯毎俱遣使貢賜賚甚
　厚巳又与世子尚巴志各遣使貢馬　十六年王両
　遣使貢方物成祖賜使者冠帯鈔幣有差　十七年
　王三遣使貢馬及方物　二十年王遣使賀元旦巳
　又遣貢方物　二十一年世子尚巴志遣使奉表貢
　方物皇太子命礼部宴労之　二十二年二月王訃