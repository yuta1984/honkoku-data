【右側】
商賈輩不帯小刀毎駅馬充足吾曹時々
騎馬常建一幟前導毎駅観者甚夥
婦人飾極有異様者乗輿来観者亦時
在
自入南京行市中凡二里次于容舎此都極
繁殷寺観亦多翌早有史人導謁官府閎
壮華麗有黒漆欄橋大如勢之宇治橋也
有一人問曰汝日本国何郡人予応之曰志州
鳥羽人也又為説其漂泊始末云々其人援毫
【左側】
悉記之自官府貺銀凡三枚形如本邦挺銀
長三寸幅五寸帰舎換之銭六百文
在南京者其供具朝飯進粥午飯晩飯並
盛饌有鯉鱠鱒炙食前後脩酒下物四五
種食後亦進菓饅頭此処豆腐大倍本邦
価只二文其他蒟蒻薯蕷之類数多其価皆
本邦十分一也不啻是等物価卑凡諸物皆
然適有舶商三五人来見曰我等常往来于
貴国崎嶴十二月廿五日還此地是以来見