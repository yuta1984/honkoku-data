四月十七日於日光山雖供仏誦経于大猷院堂
然是日有東照宮祭例也在府之侯伯群士参詣
上野神廟予亭午赴紅葉山以拝焉秘殿鎖合
閴尓無人忽有懐旧之感慨因思西院之盛時
立高廟於群国及二三世後不堪其費且
以久遠故殆為廃毀彼原廟起自叔孫
通之厭糟由是通鑑綱目之所貶宜哉豈
翅此而已哉他処亦然奈浮屠之貧驕
何哉奈当路之不学何哉嗚呼去者日以疎猝
口占一絶而代黙祷只愧無賽神若
有霊不易吾言歟
華表幽通迎凱風階前今不見残紅
楓山寂々人何在草映新陰鎖秘宮
青楓【右行頭の楓と線で繋ぎあり】
　　　　　　　【印】林氏子信