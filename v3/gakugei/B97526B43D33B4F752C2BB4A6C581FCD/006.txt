【右丁】
　萬年石之記　今玆寛永癸未三月十四日偶
　左相府見移　　台座於此池沼下池有島島有幽
　䂖熟見之無奇形恠狀不端險挺立若由醉兮栗里
　翁之石乎或由醒兮李悳祐之䂖乎皆不然彼防風
　之朽骨乎或於莵之白額乎共不然唯突兀而在草
　裡痴兀而含德容是世之求奇者未曾知此石之所
　貴偏得恬淡虚無之趣而有谷神不死之體如至虚
　極也似守靜篤也　　相君命侍臣曰此石不可無
　名各以所思聞焉於此諸子雖有所思非無所懼斟
　酌相半也時小堀遠江守政一侍茶爐下　　君有
　旨政一卽起向石三呼萬年石石三点頭矣
　君下佳言曰不疑是萬年石也大度之一言以定天
　下况於䂖乎嗚呼䂖乎哉石乎哉入于　　台覽一
　旦發光而陟變改其觀葢爲萬之言也未必可以十
　千而限凡數者始一而窮十始十而窮百始百則窮
　千始千則窮萬以萬筭則不知幾十百千萬億兆年
　以此無窮爲石之壽量以石之壽量比　　君壽山
　則累蕐頂萬八千丈猶在麓者耶以世計則復不知
　其幾萬世矣村語以銘曰　　重於九鼎萬年石
　鈞命如驚豈可輕　和氣一團無盡藏　以秋送復
　以春迎　　　　　　　住山老衲澤庵宗彭敬書
　法寳堂（はふはうたう）《割書：一切經（いつさいきやう）を収蔵（しゆさう）す池（いけ）より北（きた）に｜あり當寺（たうし）十境の其一なり》
　方丈（はうぢやう）《割書：書院（しよゐん）内佛（ないふつ）廊下（らうか）等（とう）の杉戸（すきと）壁上（へきしやう）の画（ゑ）は狩野探幽（か　の　たんいう）の筆（ふて）なり｜加茂競馬（かものけいは）南都焚木能（なんとたきゝののう）其餘（そのよ）人物花鳥（しんふつくわちやう）の類（たくひ）なり》

【左丁】
午頭天王社（こつてんわう　　）#3
東海禪寺（とうかいせんし）
【図】
御殿山
神主


