【右丁】
　之典籍附師初雲英偉公玉甫琮公以法器期師招
　之弗就明堂古鏡禪師一凍滴公住邑之陽春菴師
　亟見之機辨縱横應答如響實透網金鱗而頓轡青
　驪也鏡移同邑南宗寺師執侍巾瓶日夜參究鏡知
　師有所契悟授印證語号曰澤菴賦祗夜抒其義師
　命𦘕匠冩鏡壽像索贊鏡渉毫書曰麁面易描中眉
　難冩平素作略入魔界而還降魔宗活機自由入佛
　界而能殺佛者快拂子突出云父攘羊隱之底不是
　彭禪子麼《割書：予》失笑云何不問起大平天下師領之珍
　襲寳護同邑有宗無者爲先考齋緇侶殊請圓鑑國
　師入室師之酬對敏捷而玉轉珠囬也此時鏡臥病
　于陽春聞師勘辨而驚異嘉謨云眞跨竈兒也於鏡
　殁也師𩠐衆陽春補席慶長丁未師年三十有五遷
　本寺板■#1繼臨德禪同年秋八月主龍興山南宗禪
　寺經二年而入院于本寺大德一香爲古鏡供住山
　綽有古人風味亡何告■#2還于泉南泉南緇素郊迎
　驩喜如見■佛同邑有宗印者創建一菴名曰祥雲
　延師爲開山祖也師𪛋法語慶之讚之于泉南于龍
　峰視其去畱知其輕重陽■#3殿下信尹公一夕入師
　禪室問道詰且馳書謝之癸丒一新南宗之鐘樓甲
　寅再造大仙之拾雲軒師禪坐之暇編大燈年譜収
　在雲門菴乙卯南宗■#4鬱攸之災師告邑宰相攸於
　邑之南再建南宗不亟不徐尋復𦾔觀師視名利■#5
　塵埃視聲色若泡幻有時在泉南天下邑而愛幽䆳
　深靖有時寓南京之芳林菴韜光匿耀有時入泊瀬
　勝槩抱𤇆霞沈痼有時僑城州薪之妙勝寺守空寂

【左丁】
　生涯爾後歸山陰之故里構一把茆於宗鏡主山之
　下扁投淵軒折脚鐺内煮麻麥粟豆給日食而無有
　飢色寛永己巳師有事■#6玉室翁同貶于窮卿遐徼
　然師知其行止係數不變容色壬申　　幕下降
　鈞命召還二翁師抵武陵於城外民村一牛鳴之地
　卓庵曰撿束暫寓止焉　　幕下徵師於營中時時
　問法𡢗睠遇優渥𡬹望愈高戊寅秋師之京師
　大上皇召入　　仙院講原人論辨瀾激起如懸江
　河　　皇情大悅師奏我山第二世徹翁唯有禪師
　号無國師号也願下　綸旨　　上皇允之圭章寳
　黑不日而下謚天應大現國師有功于曩祖若此也
　幕下於金城南品川創草梵刹使師住持山曰萬松
　寺曰東海落成之日賦賀頌𦤺𨤲祝厥後　　台輿
　入山草木生輝師奉　　鈞命賦和歌一首祈國基
　之鞏固䜟新筑之久昌辛巳歲降使本寺出世制法
　復𦾔規之　　鈞命葢是依師之所願也有功于本
　寺其可知也正保乙酉夏令𦘕師劃一圓相相中親
　加一點墨書于贊詞於其上以爲壽㝐同年仲冬示
　疾預知縁盡遺誡云瘞全身於後山莫誦經設齋莫
　受道俗弔賻衆僧著衣喫飯如平日矣且莫爲求謚
　号而煩　　朝奏莫入木牌於本寺之祖堂云云彌
　月不痊一日暁天授筆書夢一字泊然而逝實十二
　月十一日也世壽七十有三僧臘五十有九瘞于全
　身於東海之西北岡唯種松乎其上不樹塔葢依遺
　𫝇也門人在泉南者祥雲樹塔名曰寂然曩昔參學
　弟子武野氏安齋翁往年昇師行實求銘其塔因循


